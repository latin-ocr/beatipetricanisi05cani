Mon. 740 sive germ. l. (15). Exeunte m. Nov. 1565. 653

conmemorat, sub vesperum Crinissum advenisse [isariae-Arborem. Deinde
vero — id quod in Gherwem‘i libro desideratur — ita scribit: R. P. Hol-
stein schryft in de Historie van Marienboom dat hy dese geschiedenis
heeft hooren verhaelen van den Hoogw. Heer J. Weyers van Zwol

geestelyken Raed van Ferdinandus Keurvorst ende Aerts-Bischop
van Ceulen.

Haec igitur Sotier affirmat a se hausta esse ex „R. P. Holstein“ historia
Arboris Marianae; idem aliis sui libri locis significat, prae manibus sibi fuisse
„Historiam'‘ monasterii manu scriptam eamque latine compositam a P. Paulo Hol—
stein, monacho bii-gittano, qui Arbore Mariana a. 1644 et 1649 moratus sit (Sotiem
l. c, 10 42 44 57 78). In *„Indice“ autem „auctorum qui de SS. M. Birgitta scrip-
serunt⁴‘‚ qui ab ignoto aliquo Birgittano saeculo XVII. vel XVIII. scriptus, in initio

Codicis „Breve Chronicon“ etc. (quem supra p. 651 dixi) cernitur, commemoratur
„Paulus Holstein ord. S. Birgittae 1627“.

Etiam nunc Arbore Mariana in archivo parochiali exstant huius libri hol·
steiniani duo *exempla (in 4⁰) manu scripta, quorum unum (A) sic est inscriptum:
„Historia Arboris Marianae in Clivia. Authore R. P. Paulo Holstein. Spectat ad
Bibliothecam Arboris Mariano-Bii·gittanae“ ; alterum (Β) titulo caret. Daemonum autem
Canisio visorum in neutro fit mentio; tantum in A illi historiae capiti (cap. VII),
in quo factum (siquidem narrandum fuisset) poni debuerat, manu antiqua (eadem,
nisi fallor, qua totus codex scriptus est) in margine adnotatum est (f. non sign.
45ελ [47³]): „R Canisius discedit in Belgium Anno 1565 post diem 21 Nouembris.“

Neque tamen ex ea re colligi potest, Holsteinium temere a Soterio productum
esse testem visionis canisianae. Nam si exempla A et B inter se contuleris, facile
deprehendes, libri holsteiniani recensiones, quas vocamus, exstitisse varias: Mech-
tildem Holstein a. 1541 Mariae virginis ope implorata mire sanatam esse narratur
in A, non narratur in B: aliae quaedam sanationes in B magis singillatim descri-
bunt-ur, quain in A; in hoc carmina nonnulla desiderantur, quae in Β sunt posita;
aliquot litteris publicis belgice sive vlamice scriptis versio latina in A adiuncta
est, in B non est adiuncta. Atque, id quod maxime notandum est, A in a. 1642,
Β 111 a. 1643 terminantur; Holsteinium autem, si non diutius, certe usque ad a. 1649
in vivis fuisse constat3 poterat hic igitur inter a. 1642 et 1649 historiam illam ex
consiliario illo Ferdinandi archiepiscopi coloniensis (Ferdinandus Bavariae dux
1612—1650 archiepiscopus coloniensis et episcopus leodiensis fuit) audire et auditam
libro addere; atque huius consilii semen quoddam vel vestigium fuisse dixeris ipsam
illam adnotationem 111 A positam, quam memoravi.

Aliam quoque ob causam valde verisimile est, tertiam quandam eamque co-
piosiorem historiae holsteinianae recensionem olim exstitisse: Auctor „Brevis Chro-
m'ci“ semel atque iterum -— ut in a. 1513 et 1586 - lectores ad „Historiam m. s.
arboris Marianae‘ remittit; holsteinianam autem historiam ei praesto fuisse satis
certum est; nam Chronicon scripsit in monasterio, quod non solum eiusdem ordinis,
atque Arbor Mariana, et huic valde vicinum, sed etiam cx eadem ortum erat (Sotier
l. c. 45); neque ulla ratione significat, praeter hanc Arboris Marianae historiam aliam
quoque a se adhibitam esse; ex libro autem holsteiniano ille etiam facta quaedam
profert, quae in libri recensionibus A et Β frustra quaeruntur: ut in a. 1605 et 1607.
Quamquam igitur, ubi Canisii visum narrat, nulla ratione, unde id hauserit, signi-
ficat, eum ex Holsteinio hausisse dixerim; fatear tamen oportet, eum prae suo rela-
tionis holsteinianae in brevem summam redigendae studio lapsum csse in tempore
notando; cum enim Holsteinius, id quod cuin temporis ratione aliunde nota congruit
(vide supra p. 650), Ganisio Colonia Noviomagum m. Novembri a. 1565 eunti dae-
mones visos esse dicat, ipse Canisium Noviomago Coloniam redeuntem facit.

Jam quod ad ipsam J. Weyers consiliarii relationem attinet, ei hoc fidem
facere videtur, quod in ea affirmatur Canisium 21. circiter Novembris 1565 Colonia

