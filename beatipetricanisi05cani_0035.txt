II. Prooemium voluminis quinti. XXIX

Synodus dioecesana Dilingae habita cum aliorum catechismis canisianum quoque
commendavit (825). Adversarii librum illum formidabant. Flacius Illyricus in
libro „De sectis pontificiorum“ a. 1565 edito asserebat, in Canisii catechismo iusti-
tiam christianam ita proponi, ut „ipsissimus ethnicismus“ traderetur: de vera autem
iustitia christiana catechismum non habere plus, quam quilibet Tui-ca, iudaeus.
paganus nosset (795): „Ab Ecclesiae Catholicae hostibus, multarumque haeresum
patronis reprehendi, quid est aliud, quaeso, quani commendari“, inquit Canisius in
Summae recognitae praefatione (160). Ita catholici omnes sentiebant; ut Christo·
phorus Plautinus antverpiensis ille typographorum princeps; qui primam, quam ipse
curaverat, Summae per Canisium recognitae editionem Philippo ΙΙ Hispaniae regi
dedicavit et catechismos canisianos semel atque iterum Gabrieli de §layas regis
secretario misit (814 825). Et cardinalis Sei-bellonius constituit, ut omnes episcopatus
sui novariensis parochi explicationem> „Summae“ audirent (799). Socii romani cate-
chismum canisianum discipulis exponebant; iidem Parvi Catechismi Catholicorum
3000 excudenda curarunt (802). Versionis gallicae a. 1565 Parisiis excusae exempla
omnia quattuor mensibus distracta sunt (476). Eodem anno facultas theologica
Sorbonnae, quae Societati Iesu adversabatur potius quam favebat, Canisii cate-
chismum per publicas litteras non solum approbavit, sed etiam magnifice lau-
davit (801).

Canisio auctore et adiutore a. 1567 Ρ. Hieronymus Torrensis S. J. theologiae
professor dilinganus „Confessioni Augustanae“ protestantium opposuit „Confessionem
Augustinianam“, qua omnia doctrinae catholicae capita a protestantibus reiecta ex
ipso Sancto Augustino eiusque verbis proferebantur; libri exempla 1000 excusa et
aliquot mensium tempore divendita sunt; opus multum placuit et compluries editum
est (216 817). Anno 1566 S. Pius V.‚ ut concilii tridentini decreto satisfaceret,
Catechismum Romanum in usum parochorum Romae latine ediderat; germanice
quoque eundem vulgare volebat, quae editio quo ab erroribus immunior esset, con-
stituit, ut liber in Germania per Socios verteretur, versio ¹autem Romam mitteretur,
vel ibi vel alibi typis exscribenda (307). Franciscus Borgias igitur praepositus
generalis pontifici proposuit, ut P. Paulus Hoffaeus, qui germanici sermonis elegantia
pollere traderetur, versionem facere iuberetur, Canisio eam recognoscente, Canisius
ipse rogavit, permitteret pontifex, ut versio in Germania typis exscriberetur (316
341 362). Pius permisit (522). Haec dum ita aguntur, novus labor litterarius
Canisio nihil tale opinanti supervenit. Borgias 31. Maii 1567 ei scripsit: Cardinalem
Commendonum ad se venisse et pontificis nomine mandasse, ut Canisius adversus
Lutheranorum Historiam illam ecclesiasticam per centurias digestam et Magdeburgi
editam, dum plenior operis refutatio pararetur, cito, Sociis ceteris iuvantibus, com-
poneret librum haud ita magnum, quo historicis illis credi non posse demonstraret,
exemplis aliquot patefaciendo, quantopere res narrando depravarent, inter se ipsi
pugnarent, ad absurda deflecterent (480). Canisius id sibi reliquisque Societatis
theologis in Germania versantibus difficillimum fore respondit: omnes valde occu-
patos esse; „nullus fere nostrum in historiis ecclesiasticis vel mediocriter versatus
est“; deesse libros; animum suum sodalium et externorum curis distractum a
„studiis hisce gravioribus abhorrere“ (522). „Quod anobis desideratur, P. Onofrius“
Panvinius Augustinianus „effectum fere reddidit, quia conscriptos habet tres libros
contra authores historiae ecclesiasticae Magdcburgensium, in quibus est cognitio
distincta et authentica omnium fere reruni ad historiam ecclesiasticam perti-
nentium.“ Hic „solus ad hanc rem bene transigendam aptissimus maximeque
promovendus videri potest, cum nullum hodie sibi fere parem habeat in cognitione
historiarum, quae vel totuin hominem vendicat sibi, si rite debeat aliis explicari,
praesertim adversus doctos et contentiosos disputando“ (523). Haec. verba notatu
dignissima sunt; parum enim notum est, quanti Canisius Panvinium, lumen illud
historiae criticae, fecerit, et quantum momenti in accurata historiae ecclesiasticae
cognitione positum esse existimaverit. Ceterum Canisius, qua erat oboediendi
promptitudine, in litteris, quas modo dixi, haec addidit: „Nec recuso tamen laborem,

