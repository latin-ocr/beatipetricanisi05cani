ll. Prooemium voluminis quinti. XV

II. Epistulas et monumenta edendi rationem in hoc volumine
secutus sum eandem atque in volumine quarto (vide Canisii Epistu-
las IV XXII—xxil1); nisi quod, quia in epistulis a S. Francisco Borgia
Societatis primum vicario, deinde praeposito generali et a P. Ioanne
Polanco Societatis secretario datis tum salutandi tum litteras terminandi
ratio semper eadem est, ea in singulis epistulis ponenda supersedebam.

Hoc notatu dignum est: Mihi hoc volumen paranti longe plures,
quam cum superiora volumina pararem, epistulae originales, quas
vocamus, suppetebant, sive eas meis oculis inspiciebam, sive imagines
earum habebam photographice expressas; ita praesto erant epistulae
paene omnes, quas Canisius a d. 27. Ianuarii 1566 ad 26. Iulii 1567
ad Sanctum Franciscum Borgiam dedit, harum certe et numerus
magnus, et argumenta sunt gravia; ita etiam epistulae sive commen-
tarii, quibus ΡΡ. Natalis, Canisius‚ Ledesma cardinali Commendono
de pace religionis augustana quaerenti communiter responderunt; ita
denique epistulae complures a Canisio ad cardinales Hosium et Truchsess
vel ab his ad Canisium et Borgiam datae. Plurimum et numero et
rerum momento valent epistulae a S. Francisco Borgia vel huius
mandatu a Polanco ad Canisium datae: has mea manu exscripsi ex
Borgiae Registris; summi enim Societatis moderatores id diligenter
curabant, ut, cum ab ipsis vel ad Socios vel ad externos epistulae
darentur, ilico harum vel commentaria vel apographa Vel saltem, si
quando tempus eos deficeret, summae breves ordine temporum servato
referrentur in codices, qui apud ipsos praepositos generales asserva-
bantur. Scribebant autem haec „Registra“ plerumque fratres laici
Societatis (hispani, itali), iique haud multum quidem litterati, diligentes
tamen et religiosi; qui vocabula quidem nonnulla, inprimis nomina
propria, ex ignorantia vel festinatione mendose transcribebant, ab
omni vero fraude et dolo alieni erant. Ceterum ipsorum praepositorum
generalium et secretariorum Societatis plurimum intererat, ut epistulae
tam accurate transcriberentur, ut ipsi, qua ratione, quando de variis
negotiis constitutum et responsum esset, ex Registris quovis tempore
certo cognoscere possent3 praeterea aliquae ex epistulis originalibus,
quarum apographa in Registris cernuntur, adhuc exstant: ut com-
plures ex epistulis a Borgia ad P. Hieronymum Natalem datis; quas
si cum Registris contuleris, librarios in iis transcribendis diligentes
fidosque se praebuisse videbis; hoc unum interdum accidebat, ut
epistulae alicui per secretarium vel unum ex eius adiutoribus scriptae
Borgias non solum nomen subscriberet, sed etiam sua manu versus
aliquot adderet, neque tamen postea versus illi in Registrum refer-
rentur; quae tamen „Postsoripta“ neque ita multa sunt, neque mo-

menti 'adeo magni ¹.

¹ Vide, quae de praepositorum generalium epistulis earumque Registris sapienter
notat P. Bern. Dalm· S. J„ Geschichte der Jesuiten in den Liindern deutscher Zunge l,
Freiburg i. ΒΓ. 1907, vu 343.

