796 Mon. 855 sive iia. (4). 1565.

reperies. Nam in descriptione justiciae Christianae, qua coram Deo iustificemur ac
saluemur, fol. 117. primae editionis, et aliquot paginis sequentibus, totam Christianam
iusticiam collocat in sola nostra omissione malorum operum, et operatione bonorum.
Christi uero iustitiae aut obedientiae meritorum, passionis aut sanguinis, quod ea
coram Deo iustificari debeamus, nulla prorsus ibi fit mentio. Quam autem obsecro
aliam doctrinam de iusticia proponeret aliquis Ethnicus sapiens, Aristoteles, Plato,
Auerroes, Mahometus, aut aliquis Iudaicus Rabinus uel Pharisaeus, uel etiam quiuis
non prorsus furiosus Turcus aut Tartarus, quam istam ipsam. Omitte mala opera
aut facta, et fac bona. Si haec est propria peccatoris coram Deo iusticia, tum libere
uereque cum Paulo dicere possumus, Christum frustra mortuum passumque esse.
Ita iste flos Theologorum Papae nihil plus nouit de primario Christianae Religionis
capite, nempe de iusticia Christiana, qua sola omnes miseros peccatores in illo
seuerissimo Dei iudicio iustificari seruarique oporteat, quam aliquis Tru-cus, Ethnicus,
Iudaeus, aut quiuis alius trux et barbarus idololatra, et ab omni doctrina religione-
que Christi alienus. Sic idem ille authenticissimus liber Papisticae doctrinae, cum
de peccatorum expiatione, propitiatione, et Dei placatione, fol. 145. et sequentibus,
disserit, . . . disertissime affirmat, multos esse modos (sunt eius uerba) media aut
rationes expiandi peccata. Ex quibus ille ibi sex enumerat, inter quos nullum
prorsus locum dat sanguini aut passioni Christi. Quod quid aliud tandem est, quam
unicum illum agnum Dei . . . una cum sua passione prorsus ac funditus abolere? . . .
Videntur igitur omnino isti Iesuitici seductores id agere, ut Mahometanismo, armorum
uiolentia in nos irruenti, aditum aperiant, et hominum mentes ueluti initiali alphabetaria-
que quadam institutione praeparent. Cum enim iuuentus et alij quoque Turcicam
iusticiae et iustificationis ac salutis aeternae rationem uiamque, et peccatorum expia-
tionem, quae sunt praecipua Religionis capita, imbiberint, ueramque ac Christianam
esse persuasi fuerint : facile postea, regnante Tru-co, porro in Mahometismum prorsus
degenerabunt. Nam ista duo religionis capita prorsus primaria sunt, et in maxima
totius religionis praxi uersautur. QuartO, ex praedicto Papistarum summae authori-
tatis libro liquidissime demonstratur, ipsos extreme impiam, Pharisaicam, Turcicam,
et plane Antichristianam, aut Christi officio ex diametro repugnantem doctrinam
Religionemque proponere, et aperte. profiteri, pusillisque Christi fraude et sanguinaria.
uiolentia obtrudere conari. Dolendum profecto et deplorandum est, monarchas tam
impium genus doctrinae suis seuerissimis edictis, miseris subditis ui ac uiolentia
obtrudere conarL‘ lta Flavius in libri „Praefatione“, quae inscribitur: „Christiana
adhortatio M. Fl. Illyrici, ad Serenissimvm Principem et inclytum Senatum Vene-
tiarum‚ ad scrutandam inquirendamque ex coelestibus sacrarum literarum oraculis
ueritatem , in praesentibus Religionis controuersijs, et Antichristi reuelatione“
(p. 34—36). Similiter in ipso libri corpore loquitur; ut cum scribit: ,Videatur uel
Iesuitarum Catechismus, anno 1554 Viennae cum eximio priuilegio, aut potius seuero
mandato editus, ubi tota iusticia Christiani hominis in solis operibus collocatur:
nempe in omissione malorum, et in operatione bonorum operum: ut prorsus perinde
disserat de Iusticia, sicut aliquis Pharisaeus, Turcus, Ethnicus aut iudaeus. Ignorat
uero, aut certe saltem negligit penitus Christi iusticiam obedientiae ac passionis,
et quomodo sanguine Christi iustificemur. Cum porro ad expiationem peccatorum
uenit, multas rationes ea expiandi, Deumque placandi per bona opera monstrat:
inter quas nusquam reperies, quod sanguis Christi nos mundet aut abluat ab omnibus
peccatis. Recitabo autem amplioris fidei gratia, ipsorum propria uerba. Quibus
uero modis (inquit Iesuiticus Catechismus) peccata. expiantur? Multos certe huius-
modi. . . . His alijsque modis et officijs uerae pietatis, comparamus, etc.“ (l.c. p. 58).
In eodem libro (p. 77) Flacius non veretur, foedam illam calumniam repetere,
immo etiam certius clariusque proferre, quam a. 1559 libello germanice scripto effu-
derat: Canisium anno 1557 Moguntiae cum abbatissa quadam stuprum fecisse.
Calumniae verba non pono, quia iam posui Can. 11800—801. Ibidem ea fabula
refutatur. Ad catechismum Canisii transeo. Quem quam male tractasset Flacius,
iam ostendi Can. IV 1027, cum de altero illo libro Flacii dissererem. Hic pauca

