XXXIV 11. Prooemium voluminis quinti.

rectore in usum suum convertebat (324). Quare mirum non est, Societatis praepo-
sitos bisce iam annis ei id comminatus esse, quod paucis annis post evenit: fore
ut ex aedibus extruderetur (193 767). Oenipontc in parochia P. Ioannes Merquitius
saxo dicebat; singulas contiones, antequam in suggestum ascenderet, coram Sociis
delectis, ut iussus erat, recitabat, ut hi eas corrigerent (404); placebat auditoribus;
sed vulgi favore et principis gratia ipse quoque superbior et vitae liberioris cupidior
efficiebatur; rector verebatur, ne quando in suam Saxoniam aufugeret (473); postea
vero (id quod huius voluminis tempus excedit) bonam operam ecclesiae et Socie-
tati navavit.

Multum negotii hisce annis Canisio facessebant confessarii quidam principum.
Quinque illis Fer-dinandi I. filiabus Oeniponte degentibus, Magdalenae, Margaritae,
Helenae, loannae. Barbarae, Canisius ipse a. 1563, ut et eis et patri gratificaretur,
P. Hermetem Halbpaur dederat confessarium. Proximo anno pestilentia Oenipontem
urente ,reginae‘ Mera-narn secum abduxerunt non solum Hermetem, sed etiam
P. Ioannem Dyrsiu1n‚ collegii rectorem; quem Merana avocare Canisius multum,
sed frustra conatus est (25). A. 1565 Barbara et loanna ducibus ferrariensi et
florentino nupserunt; utraque Societatis sacerdotem germanum sibi aulicisque ger-
manis contionatorem et confessarium impetravit (118); primum quidem ad annum
tantum; cum autem anno exacto Canisius semel atque iterum a praeposito generali
petisset, ut duo illi sacerdotes in Germaniam remitterentur, id haud facile fieri posse
responsum est (356). Tres reliquae reginae a. 1566 Oenipontem reverterunt3 cum
autem inter Dyrsium et Halbpaurium non bene conveniret, hic Augustam primum (223),
deinde Spiram (354) missus est, Margarita regina frustra reclamante (229). Magda-
lena P. Dyrsio, reliquae P. Hetzcovaeo peccata confiteri coeperunt (337). Ac canisius
quidem aestate a. 1566, itinere historicis usque adhuc plene ignoto, Oenipontem venit
reginasque adduxit, ut se uno confessario eoque per Societatem deligendo contentas
fore affirmarent (772); cuius muneris obeundi gratia S. Franciscus Borgias P. Nico-
laum Lanoium Austriae praepositum provincialem ex Austria avocatum collegio
oenipontano rectorem praefecit (265 337). At reginae haud multo post, consilio
mutato, Lanoium confessarium recusaverunt (775); vir is erat et moribus et rerum
sacrarum peritia duobus illis multum praestans ; attamen in senectutem declina-
bat (472), et quamquam germanice noverat, haud optime tamen linguam callebat (262).
Ita nihil profectum est. Exeunte m. Novembri a. 1566 ipsum etiam Lanoium rectorem
Canisius reprehendit, quod provinciali non consulto, Hetzcovaeum cum Margarita
archiducissa in montem sanctum Andechs peregrinari passus esset (372). Anno
proximo, Margarita cum summae puritatis et ditissimae in pauperes ‚misericordiae
laude mortua (434), duo illi Magdalenae et Helenae confessarii magis magisque
singularia sibi arrogabant et collegio oneri erant (353 372 502); reginae quoque pro
sua in Societatem veneratione et liberalitate aliqua praestabant atque etiarn exi-
gebant, quae, quantumvis bona essent, cum Societatis tamen disciplina religiosa
discrepabant et externorum quoque animos offendere poterant (372 374). Ita, ut unum
ponam exemplum. solebant illae non nova noscendi, sed pietatem colendi studio
Societatis collegium et hortum intrare, perinde ac Monachii collegium intrabant
Anna Alberti V. ducis uxor reginarumque oenipontanaruin soror atque Iacoba
c'runielmi lV. ducis vidua (441). Verum a. 1566 pontifex Breve apostolicum in
lucem emisit, quo feminae omnes, etiamsi nobiles essent, in virorum religiosorum
domicilia ingredi graviter vetabantur (356). Dubitabant quidem aliqui ex Societatis
theologis, num iis litteris etiam reginarum ducissarumque iu Societatis domus
ingressus prohiberetur (470); Franciscus tamen Borgias praepositus generalis se-
curiorem sententiam amplexus eas, ne in posterum ingrederentur, moneri iussit
(463 501).

Verum iam alia consilia agitari coepta erant. Ferdinando ll. Austriae archi-
duce et Tirolis principe a. 1566 cum uxore, liberis, aulicis Oenipontem ingresso,
reginis ipsius sororibus minor erat facilitas in arce habitandi. Hae igitur, ut erant
sacris studiis deditissimac, primum quidem Oeniponte monasterium franciscanorum

