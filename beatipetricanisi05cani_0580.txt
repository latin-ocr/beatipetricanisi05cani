492 1455. canisius S. Francisco de Borgia.

ad ecelesiam reducendis. Absolutio relapsorum. Bavariae dum uryetzcr, ‘ut pro-
fessionem fidei tridentinam in universitatem inyolstadiensem inducat. Sociorum
auyustanorum novae aedes eaeque a Geblzardo Tracti-sess ‹latae; an filiis nobilium
et divitum praeceptores aliquot dari licet? Scholae capituli et protestantiwn, con-
tiones Sociorum ; disciplina laxior aliaeque difficultates; mittendus est V itus Liner.
P. Stevorcliaizus. P. Hccivoclus patri immodestius scribit. P. Gallus. Homines, qai
a Societate recesserunt, haud facile commendari possunt externis. Annonae caritas.

Jhesus. Pax Christi admodum Reuerende Pater etc.

Post longam expectationem heri coniunctim accepi, quae partim
5 Aprilis, partim 20 Maij scribi ad me uoluit, Paternitas Tua. Alias
uero mitti curabo, quas³ ad P. Natalem et Prouincialem Rhenensem1
scriptas simul accepi.

Quoniam ita uisum est Paternitati Tuae, ut Reuerendissimum
Argentinensem de re mihi commissa compellem 2, laborem proficiscendi
non recuso. Erit autem consultum fortasse, prius de Collegij negotio
agere cum Reuerendissimo Herbipolensi3, qui nostrum et ex Vrbe
responsum his mensibus impatienter expectat, et scribendo nobiscum
coepit expostulare. Sic ergo statui, Christi domini bonitate simulque
precibus P. Tuae confissus‚ octo fere diebus hic expectare finem Syn-
odi 4, quae satis negotij nobis interea exhibet, et statim post Synodum
Herbipolim, ut quae in mandatis accepi exequar, sicut P. Tua prae-
scripsit, et inde porro ad Episcopum Argentinensem proficisci. Reliqua
post reditum instituam, quae nimirum ad uisitationem Collegiorum
Votorumque renouationem pertinent.

Scimusb nos Romanis Patribus molestos esse nostris querimonijs,
et praesertim cum professores nouos huc mitti desideramus, Pergrati
erunt nobis qui mitti poterunt, ut lectores saltem duo Philosophiae
nobis donentur. Germanos eo libentius redire uidemus, quo certius
didicimus plaerisque Romanum aerem incommodare, ut si paulo diutius
isthic maneant, aut perpetuo ualetudinarij sint⁰, aut in ipso iuuentutis
flore concidant. Quod ne fiat saepius, uideat quaeso P. Tua, praestet-
ne illos, qui supersunt Romae Germanos, praesertim qui diutius ad-
fuerunt, patriae restitui. Nam et P. Gregoriusfi, qui magna cum
laude concionatur Augustae, sic est modo ualetudinarius, ut plus satis
Romae fuisse uideatur, et de alijs nonnullis hoc ipsum fit uerisimile.
Faciat autem P. Tua, quod in conspectu domini⁶ rectius, et
Germaniae conducibilius fore iudicabit.

a) Ita omuino videtur esse corriyemlum ea· quae, quod Canisii scriptor posuit. Idem paulo supra
posuit Alias (z Alio temporem quod si forte recte posuerit, poterit etiam, servato υ. quae, pro scriptas
poni scripta. Sed id mihi quidem minime placet. b) Simus A. c) Ita Can. ipse correxit ez· maneant.

¹ P. Antonium Vinck.

² S. Pii V. mandatu Borgias Canisio scripserat, Erasmo a Limburg persuaderet,
ut coadiutorem sibi adiungeret: vide supra p. 421. ³ Friderico a Wirsberg.

4 Dioecesana haec synodus a d. 15. ad 20. Iunii habita est; v. infra mon. dil. (28).

⁵ Roseffius, cathedralis ecclesiae augustanae contionatur et augustanae domus
Societatis superior.

⁶ Dt 6, 18; 12, 25. Ps 101, 1. Act 4, 19. Iac 4, 10 etc.

