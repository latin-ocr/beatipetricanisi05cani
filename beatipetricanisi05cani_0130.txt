44 1214. Canisius S. Francisco de Borgia.

hyemen reiecta sunt1. Cogitamus igitur nisi contrarium ex Vrbe
scribatur, duce Christo iter Romanum ingredi circa principium mensis
Maij. speramus adfuturos etiam tum Patres duos Prouinciales ex
Rheno et Belgica 2. Non opus erit alio conuentu Patrum huius Pro-
uinciae, qui D. Paulum3 mihi proficiscenti adiunxerunt.

Hodie terrae mandatur septennis Dominae Fuggerae filius, cui
nocte morienti M. Guilielmus 4 adfuit. Haec mors uulnus inflixit Patri 5.
Mater casum fert moderatius, quam Dominus mirabiliter uisitat atque
consolatur et ad Maritum Christo lucrifaciendumss magis ac magis ex-
citat ⁷. Admonuj et ego Maritum, ut agnosceret tempus uisi—
tationisss. Alterum uero filium una cum alijs isthuc peruenisse
confido, quem Parentes iterum R. P. Τ. accurate commendant.

Comes Hieronymus9 sic debitis ac retibus uarijs implicatur, ut
non uideamus, quomodo possit ex hoc labyrintho se extricare.
Patrem habet offensum et infensum sibi, qui toties rogatus recusat
mittere pecuniam. Amicj moniti, nihil praestant hactenus. Jllud est
grauius, quod animum ostendit minus quam antea constantem in hac
uocatione, ut neget se etiam uotis astrictum esse societati, quod antea
pro indubitato habebamus. Valde illi metuimus, nisi Romam eat:
Non ueniet autem nisi solutis utcumque debitis quae multa contraxit
Jngolstadij. Orandus est Dominus, ne sinat illum carnis et mundi
sapientia10 in proposito sancto impedirj. Non potuit ab illo impetrarj,
ut in Vrbem scriberet, suumque animum aperiret agnoscens superiorem.

Scimus literas Jndicas non raro ad alios peruenire: ad nos uero
nihil mittitur, qui illis maxime uidebamur egere, et utiliter uti posse.
Faxit Dominus, ut nostra quoque Collegia huiusmodi consolationem
saepius accipiant, cum alioquin parum habeant unde recreentur.

¹ Vide supra p. 17².

² PP. Antonium Vinck et Everardum Mercurianum. ³ Hoffaeum.

4 P. Guilielmus Elderen S. J„ unus ex Canisii sociis augustanis.

5 Albertus, Georgii II. Fuggeri et Ursulae de Lichtenstein filius, 19. Iunii 1557
natus, 30. Martii 1565 mortuus: Ita quidem *Stemma quoddam gentis suggericae,
quod Augustae in archivo fuggerico exstat. Nicol. Ritterslmsius Albertum 29. Iunii
1557 natum esse scribit: Genealogiae Imperatorum, Regum etc. (ed. 2, Tubingae 1658),
Domini Fuggeri, tab. 3. In *C0d. autem „Ordenliclee beschreihmzy des Fuggerischen
Greschlechtsffl sub initium saeculi XVII„ ut videtur, composito (Augustae in archivo
fuggerico), refertur, Albertum 19. Iulii 1557 natum, 30. Martii 1565 in monasterio
„Holtza“ mortuum esse (f. 273). Albertum octavo aetatis anno mortuum esse asseri-
tur etiam in „Chronik der Familie Fugger voni Jahre 1599“. Herausgogehen und
erlautert von Dr Christian Dseyem Miinchen 1902, 50.

⁶ Cf. 1 Cor 9, 19 21 22.

⁷ Is pietatem haud ita diligenter colebat, vide Can. IV 713.

³ Lc 19, 44. Cf. Ir 8, 123 10, 15 etc.

‘³ Roscii-acevius (Can. IV 794). Nescio an hic sit idem atque ille comes Hiero-
nymus Rosdracevius‚ quem S. Pius V. a. 1567 cubicularium suum, a. 1568 cathe-

dralis ecclesiae vratislaviensis praepositum constituit (W. E. Schwarz, Briefe und
Akten zur Gfeschichte Maximilians II. I, Paderborn 1889, 77 108).
¹⁰ Rom 8, 7. 1 Cor 1, 20; 3, 10. 2 Cor 1, 12 etc.

