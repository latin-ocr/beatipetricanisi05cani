682 Mon. 754 sive germ. 1. (29). 14. Ian. 1566.

6, Vt vniuersitas Coloniensis iuxta decreta sacri concilij Tridentini
cuius autenticum donatur exemplar sese componat ac reformet prae-
sertim vero vt in quatuor facultatibus nulli posthac ad promotionum
gradus admittantur nisi facta prius professione fidei iuxta propositam
et allatam formulam1.
7, Vt ex Apostolica concessione beneficia Ecclesiastica non confe-
rantur nisi his qui velint et possint publice profiteri et Vniuersitatis
studia promouere, suaque praestare promissa2 vtque maior habeatur
ratio tum lectionum, tum disputationum praesertim in Theologica
facultate 3.

Haec cum eum proponentem audissent . praemissa deliberatione
breui maximas illi nomine pontificis gratias egerunt omnemque ob-
edientiam et subiectionem in his et similibus promiserunt.

Notatu dignum hoc est: Neque in hac relatione, neque in illa, qua, quid
16. Ianuarii 1566 in sessione senatus coloniensis ea de re actum sit, narratur (vide
infra. mon. 756), Pii IV. († 9. Dec. 1565) mors commemoratur. Ita confirmantur, quae in
eiusdem senatus litteris 29. Martii 1566 ad Canisium datis asserebantur: De Pii IV.
morte nuntium Coloniae percrebuisse paulo postquam Canisius inde discessisset
(v. supra p. 213). Ac Canisius quidem iam initio m. Ianuarii in aula juliacensi
„primum nuntium acceperat⁴⁴ de pontificis morte (vide supra p. 170); cum autem
inde Coloniam advectus Colonienses nihil de ea re accepisse cognovisset, etiam ipse
nuntium illum in falsorum rumorum numero posuisse videtur, donec sub d. 20. Ianuarii
litteris romanis et de morte illa omnino certus effectus et- cito Augustam redire
iussus est (V. supra p. 145 173). Etiam m. Ianuario anni 1563 Augustae rumor
fuerat, Pium IV. vita functum esse (Can. IV 22).

Raderus hanc Canisii legationem in ipsius vita (l. 2, c. 2) ita describit (l. c.
150—15‘2): „Coloniae CIO. K). LXVI. XIX. Cal. Febr. Academicis Patribus, et ciuili Ma-
gistratui, Pij Pontificis auctoritatem exhibuit, qua monebantur, vti Canisio fidem habe-
rent, et capita suo Pontificis nomine perscripta praescriptaque diligenter exequerentur.
Nec fuere amplius septem, minime sane silentio premenda, quod plurimum videantur
ad multorum institutionem valere. I. Primum, vti nemo vel ad docendum pro concione
populum in templo, vel ad erudiendam iuuentutem in Gymnasiis et Academia ad-
mitteretur, de cuius honesta vita, integritate morum, et Catholica pietate non constaret.
II. Deinde, vt scripta, quae vel morum disciplinam labefactarent, vel Romanae sin-
ceraeque doctrinae obstarent, vna cum librariis, qui huiuscemodi chartas vel clanculum
vel aperte in vrbem inferrent proscriberentur. ΠΙ. Praeterea, vt alienis a Catholica
religione locus in vrbe non esset, forasque eliminarentur. IV. Quarto, ne quis clan-
cularius praeco seu Lutheri seu Caluini, seu cuiuscunque alienae sectae vrbe, domo,
tecto reciperetur. V. Insuper vt in hostes religionis Catholicae seuera edicta po—
nerentur, contraque venire ausi grauiter punirentur. VI. Academici quoque viderent,
ne quern ad vllum publici honoris gradum in quattuor supremis literarum disciplinis
Theologiae, Canonum‚ Iuris Ciuilis prudentiae et Medicinae admitterent, qui recu-
saret, ex praescriptoa [2³] Concilij Tridentini formula, quid crederet, damnaretue,

a) Sim vorriqenclum esse videtur praescripta.

 

¹ De hac re vide Can. IV 654 et supra p. 23 483.

2 Romani pontifices a.1394, 1437, 1454‚1492 etc. constituerant, ut in ecclesia
metropolitana et in ecclesiis collegialibus sive per universitatis rectorem et „pro-
visores“ a republica constitutos, sive per alios beneficia quaedam in eos conferrentur,
qui in universitate vel theologiam vel ius canonicum vel etiam alias disciplinas
tradituri essent (H. Keussen l. c. [v. supra p. 116] 383—404).

³ Cf. supra p. 116 171.

