XXXVI Il. Prooemium voluminis quinti.

scriptum, quam de quinquaginta quietis et virtute praeditis; ita accidit in visi-
tationibus monasteriorum et parochiamnu ita, nisi fallor, etiam in reipublicae ad-
ministratione. Praeterea P. Hieronymus Natalis, qui germanicas Societatis provincias
compluries visitavit, hoc aliquando notavit: Cum de rebus hominibusque Societatis
ad praepositum generalem referendum esset, Patres Canisium et Lanoium P. Leon-
ardo Kessel rectori coloniensi contrarios esse. Hunc „laeta omnia scribere3 illos
fere tristia“; curandum igitur fore, ne in „alterutram partem essent niinii“ ¹.

Unde fiebat, ut in Germania superiore pauciores, quam in reliquis tribus Ger-
maniae provinciis, sodales idonei maturescerent, plures praepositis graves molestique
essent vel etiam a Societate desciscerent? Proceres Societatis libertatem immi·
nuebant (65 349 724„ collegiorum rectores officio parum erant apti (329); et
rectores et praeceptores saepe mutabantur (329 497); mittebantur in provinciam
homines, qui ad pietatem in tirocinio satis instituti non erant (279); a Sociis parum
temporis orationi dabatur (357); una denique ex causis praecipuis haec erat, quod
Uanisius praepositus provincialis congregatione generali Societatis, legationibus ponti-
ficiis, comitiis imperii, contionatoris munere impediebatur, quominus collegia saepe
inviseret reliquamque curam suis debitam impenderet (572 839). Hanc calamitatem
Canisius ipse pectore persentiebat (276). Ut superioribus annis saepe fecerat, ita
m. Iulio a. 1566 praepositum generalem obsecravit, ut se provinciae onere levaret:
se ex multorum annorum experimentis scire, quam ad id officium esset ineptus (276).
Borgias P. Natalis visitatoris arbitrio rem permiserat; huius animus multum inclina-
bat in Theodoricum Canisium rectorem dilinganum‚ qui Petro fratre Romae et in
VVestphalia et in comitiis augustanis versante viceprovincialem egerat (108 189), pro-
vincialem constituendum, quo facilius Petrus contionari, scribere, extra provinciam
peregrinari posset (220 837); cum vero neminem haberet, quem pro Theodorico Di—
linganis rectorem daret, et duo illa munera ab uno, administrari vix vel ne vix quidem
posse vidisset. Petrum Canisium in provincialis officio confirmavit (572 839), sed
contionum Augustae in templo cathedrali habendarum munere liberavit (288).

3. Hoc volumen ad Canisii historiam cognoscendam haud inutile esse, satis,
puto, iam patet; idem etiam ad fabulas canisianas cognoscendas nonnihil
valet. Complura annis 1565—1567 de Canisio fabulose narrabantur. Romae tempore
congregationis generalis, a qua S.F1·anciscus Borgias electus est Societatis praepo-
situs generalis, ferebant, in suffragiorum lat-ione duo suffragia in Canisium conve-
nisse (741). Ρ31110 post in Germania rumor erat, Canisium Roma a Pio lV. in
Germaniam mitti, ut archiepiscopum coloniensem et episcopum frisingensem loco mo-
veret (648). Auno 1565 Flacius illyricus lutheranus iterum, et crassius quam antea.
typis vulgavit narratiunculam illam, cui ne tunc quidem fides adhibebatur nisi a
perpaucis: Canisium a. 1557 Moguntiae cum abbatissa quadam stuprum fecisse (796).

Aliis fabulis canisianis tres hos vitae Canisii annos historici aliqui, maxime
biographi quidam, asperserunt. Nolo sane omnes Canisii biographos incusare: com-
plures cum recentes turn antiqui in paucis tantum rebus, in quibus errare facile erat,
erraverunt; ut cum Canisium in legatione illa pontificia Treveris fuisse primum
narravit Franciscus Sacchinus, deinde scripserunt Riess, Garcia, Alet‚ Ε1111811,
Drews, Ranke, hausen, alii; quos omnes, si rem accuratius indagaveris, per Sac-
chinnm in errorem inductos esse comperies (689). idem non solum biographis multis,
sed etiam omnibus urbis et episcopatus osnaburgensis historicis, catholicis, protestanti-
bus, accidit, cum Canisium in eadem legatione Osnaburgi contiones habuisse affir-
marent; ad unius Sacchini erratum reliqua omnia reducuntur (668—671). Sacamum,
ut erat italus rerumque germanicarum haud ita singillatim gnarus, fontes bonos
haud bene est interpretatus: sumebat, ea aetate archiepiscopos treverenses Treveris
(non Confluentibus)‚ episcopos osnaburgenses Osnaburgi (non Furstenaviae) sedem
habuisse. Complures ex biographis recentibus hoc quoque addunt: Canisius Osna-
burgi protestantium contionatores, palam cum iis disputando, conturbavit et confudit.

¹ Epistolae P. Hz‘eronymi Nadal IV, Matrini 1905, 623.

