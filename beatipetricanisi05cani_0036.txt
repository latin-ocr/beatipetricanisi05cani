XXX II. Prooemium voluminis quinti.

quem obedientiae sanctae scio deberi‘ (523). Pius V. in decreto perstitit. Itaque
factum est, ut Canisius aliquot annis post libros de Ioanne Baptista et de Beata
Maria Virgine sive „Commentariorum de Verbi Dei corruptelis Tomus duos . . . ad-
versus Centuriatores Magdeburgicos“, opus grande et spectatum, ederet.

Externos quoque Socii ad scribendum incitabant et in scribendo adiuvabant.
Graecae S. Ignatii epistulae ab iis Romam mittuntur, ut in usum docti cuiusdam
viri belgae (Hieronymi Vairnelii, puto) cum codice vaticano conferantur (123—125).
Canisius conciliorum acta aliqua ex bibliothecis romanis exscripta Coloniam mittit,
ut proximae conciliorum editioni adhibeantur (215 444). Novis quoque „confessionis“
a cardinali Hosio compositae editionibus curandis Canisius operam suam interponebam
et cum de loco quodam obscuriore S. Gregorii Nysseni inter Hosium et theologos
romanos, qui romanae Confessionis editioni invigilabant, dissensio orta esset, Hosius
Canisium controversiae paene arbitrum quendam constituit (94—95 138—141).

Neque tamen Canisius quidquam in vulgus prodire volebat nisi castigatum.
P. Alphonsus Pisanus S. J. theologiae professor ingolstadiensis „Examinis¹‘ tridentini
a Martino Chemnitio lutherano conscripti refutationem composuerat; Canisius, librum
prelo committere a Natale visitatore iussus, Borgiam praepositum generalem monuit,
se id praestare non posse prius, quam scriptum illud Romae esset correctum (820).
Multum etiam tum Natali tuni Canisio displicebant „Epistulae Indicae“ a. 1566
Lovanii a Ioanne Rutilio iuvenum praeceptore latine editae, quae in Germania
avide a plurimis emebantur et legebantur. Sociorum in Indiis versantium epistulas
italicas sive potius ex hispanico et lusitanico sermone in italicum versas Rutilius
latine reddiderat ita, ut eas verbis multis et supervacaneis amplificaret atque
etiam epistulas ipsas inter se permisceret, dicendi genere parum eleganti. Natalis
et Canisius id et veritati et societatis honori officere rati, non solum impedire
satagebant, quominus Rutilius in ea scriptione pergeret, sed etiam apud Borgiam
praepositum generalem effecerunt, ut eaedem epistulae verius pulchriusque a praeclaro
illo Ioanne Petro Maffaeo, qui ex litterarum professore publico et reipublicae genuensis
scriba primario Societatis sodalis effectus erat, verterentur (807).

Typographi quoque Sociis curae erant. Iulius Pavesius, ordinis Praedicatorum‚
archiepiscopus surrentinus, ex legatione belgica S. Pii V. iussn administrata Romam
rediens Dilingae substitit 3 ubi cum PP. Natale et Canisio familiaritatem contraxit
et ipsis vel potius catholicis germanis operam suam, si quid in Germaniae utilitatem
Romae conferre ipse posset, obtulit (618). Nuper, epistularum Natalis editione
matritensi iam paene absoluta, ex tenebris emersit commentarius, qui ea in oppor-
tunitate a Natale et Canisio Pavesio traditus est; en praecipua eius capita: a) Quia
in Germania ob scriptorum et typographorum catholicorum paupertatem multi libri
boni non excuduntur, apostolicus apud imperatorem nuntius singulis annis certam
pecuniam inter typographos catholicos distribuat. b) Multos ex libris, qui Romae
per Manutium excuduntur, in Germania quoque excudi oportebat; sed catholici
typographi ob excommunicationem privilegio Manutii additam eos excudere non
audent3 typographi vero protestantes excommunicationem nihili ducunt: ita necesse
est, catholici libros illos aut ex ltalia magnis impensis sibi curent advehendos, aut
in Germania a protestantibus emant, qui eos nonnunquam de industria adulterant;
selectis igitur typographis catholicis facultas libros manutianos typis exscribendi
tribuatur. c) Permittatur doctis Germaniae viris, ut unum alterumve codicem ex
bibliotheca cardinalis Sirleti vel ex vaticana exscriptum in Germania vulgent;
certum est, fore, ut libri illi diligenter et „pure‘ excuduntur (280).

3. Haec suut fere capita rerum, quae de Germaniae restauratione catholica ac
simul de Societatis lesu historia externa in hoc volumine proferuntur. Alia potissi-
mum ad Societatis lesu historiam internam sive domesticam perti-
nent; potissimum, iuquan1; nam altera ab altera separari vix potest.

Volumen superius litteris terminatum est, quibus, Iacobo Lainio praeposito gene-
rali vita functo, franciscus Borgias vicarius generalis secundam congregationem
generalem Societati indicebat. Ex Germania superiore PP. Canisius et Hoffaeus

