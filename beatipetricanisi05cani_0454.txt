366 1379. Canisius S. Francisco de Borgia.

unum ut minimum concionatorem germanicum. Ex his praedictis
erunt duo Theologi, duo Philosophiae Professores, unus Rhetor, unus
qui literas humaniores doceat, et praeterea tres Grammatici praeter
graecum et hebraicum professorem. Sed anno proximo sat erit ex
his unum Theologum et unum Philosophum illic adesse. Nam Reue-
rendissimus reliquos duos dabit. Sequenti autem anno secundus etiam
Theologus et secundus Philosophus ex Societate mittetur.

4 Ad initium uel medium mensis Octobris anno sequenti solemne
Principium publicarum lectionum erit. Praecedet autem solemnis in-
dictio et publicatio aperiendae Scholae per Franconiam.

5 Mittetur D. Canisius ad Quadragesimam, ut Herbipoli concionetur,
et simul praecursorem aget²‚ illumque post Pascha discedentem se-
quetur alius ex Societate ad Collegium praeparandum.

6 Cura Stipendiatorum, quos alet Reuerendissimus1‚ erit hoc anno
penes Doctorem Sebastianum 2, sed sub Societatis superintendentia.
Deinde uero quam primum fieri poterit, unus ex Societate dabitur,
uel plures, si necesse fuerit, ad Stipendiatos eosdem in literis et
moribus gubernandos, Nam administratio temporalium Oeconomo com-
mittetur a Reuerendissimo.

De his Capitibus inter nos ita conuenit, ut Reuerendissimus Do-
minus coram Notariob et testibus uoluntatem suam scripto declararet,
simulque solemnem donationem et pollicitationem supradictam Socie-
tati eiusque Praeposito generali commendaret. Et est a nobis quoque
concepta huiusmodi formula liberae donationis et promissionis. Sperat
P. Natalis nobiscum, eandem formulam a Reuerendissimo isthuc breui
esse mittendam 3, nimirum ut accedente P. V. consensu et factam
huiusmodi fundationem ac dotationem approbante finis tandem optatus
huic negotio imponatur . Persuasum est Reuerendissimo, hunc Socie-
tatis esse morem, ut post liberamc huiusmodi fundatoris dotationemd
obliget se primum Societas ad ea seruanda, quae honeste petuntur.
Qua de re plura scribet haud dubie P. Natalis, ut opus non sit pluri-
bus agere 4.

De primo et secundo Capite hoc dicam‘2, nullum in Prouincia
nostra Collegium institutum esse, quod maiorem fundatoris liberali-
tatem principio experiretur, ac maiorem etiam de se fructum in

a) Ita in (trehet. correctum est ex agat. b) A C. corr. ex Notato rel simili v. c) Sequens
r. (ι (¹. Supra versum scriptum est. d) Sequitur oblatam, oblitteratum. e) Sequitur r. oblitteratum,
quod iam lessi nequit.

 

 

¹ Fridericus non tantum iuvenes clericos, sed etiam alios pueros, qui postea
sive ecclesiastica officia (si ad clerum transire ipsis placuisset), sive civilia admini-
straturi essent, alere statuerat (Bt-(mn, Heranbildung des Klerus Ι 139—149).

² Faber? (Βναιιη l. c. I 111. Ant. Rulcmd, Series et Vitae Professorum SS.
Theologiae, qui lVirceburgi docuerunt, NVirceburgi 1835, 230).

3 Borgiae missa est ex Monte Beatae Virginis 14. Ianuarii 1567: vide infra
mon. herb. (6).

4 Vide infra mon. herb. (3).

