Mon. 743 sive germ. l. (18). 25. Now—4. Dec. 1565. 659

Reuerendo P. Canisio Nouiomagum profectus multum Reuerende Pater.
Vbi ad octo circiter dies hesimus priusquam coloniam reuerteremur.
Quem autem fructum in hac profectione dominus dederit paucis R.
P. Τ. accipiat. In primis R. P. Canisius ex sollicita Gymnasiarchae
scholae Neomagiensis1 petitione coram iuuentute verba fecit. Con-
fluxerant eo non solum canonici2 cum praeceptoribUS, sed et ciues,
qui latine callebant, non pauci . abunde satisfactum est omnibus, qui
extemporaneam, et singularem in dicendo ipsius facultatem vehementer
admirati sunt. Nec destiterunt canonici, donec a patre duas in summo
templo extorquerent conciones, ad quas tanta Vtriusque status et
sexus accesserat multitudo, vt aliquot milium hominum excedat nu-
merum. Auditorum responsum est desiderio, nisi quod non omnes
partim ob linguae germanicae imperitiam, partim ob tantam loci in-
tercapedinem non admodum bene assequi potuerunt. Descendentem
ex suggesto ita oculis suis excipiebant, vt quo tenderet, diligenter,
veluti principem aliquem obseruarent. Senatus quoque, etsi 11011 Vsque
quaque in catholica fide syncerus, honorifica tamen salutatione et
munere honorare (quo praeclaros alioqui viros excipere solet) Reue-
rendum Patrem non est dedignatus 3. Deinde ad fidei catholicae in-
tegritatem exhortantem, nec moleste tulit, nec iniquo animo audiuit.
Tertiam praeterea in zenodocliio³ habuit concionem ad pauperum con-
solationem, quos amicorum etiam munificentia, ad multorum aedifica-
tionem, non mediocriter confouit recreauitque 4. Dum vero a concionibus
feriaretur, aut confessionibus audiendis, aut componendis inter amicos
dissidijs, quibus vtrinque pernitiose flagrabant animi, studiose vacabat,
eosque ad fidei catholicae constantiam adhortabatur, quam se nun-
quam deserturos stipulata manu polliceri non dubitabant 5, omnes pro·
fecto in sui trahebat admirationem. Quod ad me attinet a canonicis
sollicitatus bis concionatus sum, et multarum virginum aliarumque
mulierum confessiones excepi. Inter quas vna obtulit Coloniensi col-
legio mille circiter aureas coronas in annuos redditus pro studiosis
illic alendis expendendas. Caeterum maluimus hoc quicquid est ne-
gotij, nobis potius absentibus quam praesentibus transigi, vt Societatem
ab omni auariciae suspicione et studio vindicaremus.

Dum haec aguntur venit ad nos pater Guardianus fratrum mi-
norum de observantia, nostrae Societatis amicus, ostendens quae in
ipsorum Generali concilio conclusa essent. Inter caetera praelegit

a) Sic‚· scribendum potius fuit: xenodochio.

 

 

¹ Francisci van Liinbrich. Vide supra p. 657.

² Collegialis ecclesia S. Stephani ea aetate fere 20 canonicos „residentes“
habebat- (Aliam, Studien D. LVII 11¹).

³ Vinum honorarium ei misit; v. infra p. 663. Cf. etiam Can. II 805 et supra
p. 173. Senatores quinam eo tempore fuerint, sub ipsas has litteras paenultimo
loco dicetur.

4 Vide, quae de praeclaro hoc Canisii facto dicentur in monumento proximo,

⁵ Vide, quae sub ipsas has litteras dicentur.

42*

