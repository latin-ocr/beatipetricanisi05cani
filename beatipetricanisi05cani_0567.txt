Parisiis 24. Maii 1567. 479

plurimis agitatum dimisimus. Jlle vero‘* contulit se Louanium ad
patrem Symonem 1 Anglum cuius gratia receptus est jterum jn coquum
domus, sed rursus jbidem a patribus amandatus est. Hunc etiam non
petiuimus neque vel Vllum verbum linguae gallicae sonare poterat
vt nos juuaret nisi viaticum soluere eius debeamus quia vos se ex-
onerauit et nostram suis tentationibus patientiam exercuit.

Haec tamen omnia Pater mi jn christo admodum honorande . non
ita scribo vt sanctam vestram charitatem vllo modo velim sugillare,
sed vt pro cura mihi a Sancta Obedientia demandata . jus meum
tuear. Posthac spero quam praeteritis annis omnia magis fore com-
perta et perspicua neque nos descensuros amplius jn has de debitis
et viaticis decertationes. V. R. dignetur pro sua charitate . quae
scripta sunt et nostras rationes penitus considerare et ad patres vt
aliquid certi statuant scribere . vt res eorum sententia fixa consistat.
Ego etiam ad eos scribam2. Quoniam mihi etiam jpsis magna pe-
cunia numeranda fuit vt satisfacerem ex parte eis, et jnter ea quae
debemus ea vestra viatica recensentur. Sed de his satis.

Res nostrae sunt jn optimo statu dei beneficio, augescit perpetuo
bona de hoc collegio apud omnes et maxime principes viros existimatio.

Rex noster3 Christianiss. etb summopere catholicus paulatim
vires suas admiranda quadam prudentia exerit quod multum catholicos
omnes recreat. Sublatus est subita morte nobis ex catholicis prin-
cipibus qui Regi sunt a consilio Jllustris Dominus a Bordiglione cum
omnium catholicorum maximo moerore 4. Sed erexit nos omnes alterius
Jnteritus principis nimirum Portiani cuius opibus et jngenio res Hu-
guenotica tota fere nitebatur& Non potuit mors secum capere quem-
quam qui magis bonis omnib. esset jnfestus atque forniidolosus; sit
nomen domini benedictum6 cuius nutu omnia gubernantur.

Hic populum habemus bonum et multos principes jllustresque
viros, Ecclesiasticos uero vt plurimum jmprobos et sua quaerentes⁷
et vtinam etiam non aliena si verbo Pauli nonnihil abuti licetS.

a) Hm: υ. supra versam scriptum est. b) Sequitur plane, oblitt. c} Sequuntur rc. peruagat,
hac sola causa . vt ,inueniremus eis aerem salubrem ex one, oblitt.

¹ Belostum3 V. Epp. Naclal ΙΙ 583; Ill 474 527.

2 S. Franciscum Borgiam praepositum generalem eiusque „assistentes“ significat.

³ Carolus IX.

⁴ imbertus Platerius Bordillonius (Imbert de la Platicre seigneur de Bourdillon)‚
„spectatus bello ac prudentia dux“ ab ipso etiam Iacobo [tuqus-to lenano vocatus
(Historiae sui temporis l. 34, Francofurti ad Moenum [sub 1609] 642), propter res et
domi et belli praeclare gestas „mareschallus Francia& constitutus, Fonte ssellaqueo
(Fontainebleau) 4. Aprilis 1567 exstinctus (L. Morc'rz', Le grand Dictionnaire histo-
rique ΙΙ, Paris 1759, 163-164).

⁵ Antonius Croius (de Croy) princeps Porciani (porcean), qui ad protestantium
castra transierat et Coliniorum partes armis adhwerat, 5. Maii 1567, aetatis annum
XXVI. vix egressus, Parisiis exstinctus est (Thammes l. c. l. 37 41. p. 689 768).

⁸ Iob 1, 21. Ps 112, 2. ⁷ Phil 2, 21. Cf. l Cor 13, 5.

⁸ Cf. 2 Cor 12, 14.

