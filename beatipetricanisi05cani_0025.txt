II. Prooemium voluminis quinti. XIX

erat praecipuum, ut in proximis imperii comitiis et adessent ipsi, et omnibus iurium
bonorumque ecclesiasticorum violandorum conatibus coniunctis viribus resisterent
(136 156 214). Pontificis mandata ab episcopis „non modo humaniter, sed etiam
reverenter“ excepta esse Canisius testatur (181). Cum Pius 1V. in collegiis Socie-
tatis magnum religionis praesidium constitutum esse censeret, eius iussu et auctori-
tate Canisius ad ea sive instituenda sive amplificanda complurium episcoporum ani-
mos excitavit (128 154). Senatus quoque et universitas coloniensis promiserunt
atque etiam magnam partem statim praestiterunt, quae Canisius pontificis nomine
petierat: Ut probatae tantum fidei magistri et contionatores admitterentur; ut „tolleretur
abusus“ excutiendi libros impuros, maledicos, catholicae fidei non consentaneos; ut
maior haberetur ratio studiorum academicorum et disputationum, maxime in theologica
facultate etc. (171 678—686). Usus est etiam Canisius opportunitate sibi oblata ad-
eundi ad Noviomagum civitatem patriam; ubi propinquorum, quos multos et divites
habebat, bibliothecas pervestigavit et libros omnes, quos a religione catholica alienos
invenit, fiammis tradidit (664); cives in fide nonnihil vacillantes publicis privatisque
colloquiis tantum confirmavit (656—664), quantum paulo post, orta Noviomagi tem-
pestate quadam calviniana, eorum constantia probavit (335¹). Guilielmum ducem iulia-
censem et clivensem, virum ingenii parum acuti et rerum novarum nimis cupidi, diu
quaesivit (157); cum tandem pontificis mandata ad eum detulisset, responsum tulit
frigidum et anceps (170); prorsus tamen incerta sunt, quae de hac tractatione Herman-
nus Hamelmannus olim scripsit (673). Canisius omnino frustra apud ducem laborasse
non videtur; ipsis illis diebus Dusseldorpii munere contionatoris aulici amotus est
sacerdos ille, qui nec legem caelibatus servabat, nec missae sacrificium offerebat;
semina quoque aliqua, nisi fallor, per Canisium iacta sunt mutationis illius, qua tandem
ducis et familia et populus ad catholicae fidei puritatem redierunt (676). Necdum
Canisius aliis compluribus, ut episcopis argentoratensi, spirensi, vormatiensi, litteras
pontificias attulerat (649), cum cognita morte Pii IV. a legatione sibi desistendum
esse ratus est (173). Molesta haec fuerat peregrinatio; nam in mediis hiemis frigoribus
et uno fere comite Canisius peregrinatus erat, nec sine vitae discrimine (647—648);
necesse enim erat per multa loca transiret protestantium (157) ; quibus Canisii nomen
exosissimum erat. Pecunia tamen -— id quod biographos latuit — per Pium IV.
et amicos aliquot tam large instructus erat, ut post eius reditum nummi haud pauci
superessent (689). Dolendum sane, relationes, quas pontificis iussu ex legatione ad
cardinalem Amulium misit, nondum repertas esse (106 119 130 134 142 156); ex-
stant vero epistulae, quas eodem tempore Romam ad cardinalem Truchsess et ad
Borgiam praepositum generalem eo consilio misit, ut per hos ad Amulium et ad
pontificem ipsum de rebus Germaniae referretur. Canisius hoc potissimum commen-
dat, ut episcopis Germaniae coadiutores probi mature adiungantur, ne post illorum
mortem haeretici eligantur episcopi (169 174); addit, a curia non esse confirmandos
episcopos, nisi qui sacerdotio iam initiati sint; his autem graviter praecipiendum
esse, ne praelatos minores ultra annum susceptionem sacerdotii differre patiantur
(175); ad comitia imperii legatum mittendum esse valde idoneum (175): huius
opera inter pontificem et imperatorem consilia coniungi oportere ad episcopatus Ger-
maniae ab adversariorum avaritia protegendos (169); per eundem providendum esse,
ut inter catholicos de decretis tridentinis ad effectum adducendis conveniat (176).
Ad S. Pium V., qui initio a. 1566 pontifex electus erat, tum Amulius, tum Borgias,
quae ex Canisio acceperant, rettulerunt; pontifex consilia haec probavit et in ecclesiis
germanicis curandis sequi statuit (205). Idem vix ecclesiam regendam susceperat,
cum mandavit, ut non solum Canisius, postquam comitia absoluta essent, legatione
pontificia fungi pergeret (200), sed etiam alii de societate iique multi per Styriam,
Austriam, varias Germaniae partes ad contionaudum, doctrinam christianam traden-
dam, sacramenta paenitentiae et eucharistiae atque etiam baptismi ministranda
circummitterentur (167). Canisius, ubi haec per Borgiam intellexit, paene contremuit;
respondit praeposito generali, et Natali visitatori et sibi eiusmodi missiones odiosas
et periculis plenas videri (690—69l); ipsi etiam catholici, ait, exploratores romanos
b ⁵⁶

