346 1369. Canisius S. Francisco de Borgia.

et hic sibi alijsque minus incommodarent. Mutati sunt nonnulli prae-
captores, et retenti quidam ex missis nuper ab urbe, ut Joannes
Anglus et Jacobus Spirensis 1.

De alijs quae prudenter uel mutata, uel instituta fuere, non
agam in spetie. Bona est spes fore, vt accedente noui Rectoris
vigilantia collegium hoc quasi restituatur, et ad³ amissam Societatis
disciplinam breui reuocetur. Huc frequentes Patris exhortationes et
scriptae leges conferunt, bonamque fratrum uoluntatem renouata in
Domino vota confirmant. Quare diuinae bonitati gratias agimus, quae
pios Visitatoris conatus ita felices reddidit, ut magna ex parte huic
iam collegio prospectum esse uideatur. Tantum oramus duplici nomine
P. Τ. quae opus bene coeptum haud dubie pro sua pietate confirmare
studebit. Primum quidem, ne facile mutetur Rector huic collegio tam
necessarius ¹³, quam qui maxime, vt P. Visitator etiam censet. Deinde
ut nostri facile nos sinantur faeminarum quantumuis illustrium curam
suscipere, quod nostro et collegij huius malo iam simus experti,
nostrorum animos in spiritu uocationis suae hac ratione multum de-
bilitari, ut postea propemodum intollerabiles fiant. Conseruet Dominus
Confessarios Ducissae Florentinae atque Ferrariensis 2, vt muneri suo
absque detrimento spiritus, qui nostram vocationem decet, satis faciant.
Optarim illos in scribendo etiam esse cautos, sicut nuper de P. Scho-
richio monui, ne secularia potius quam spiritualia literisc tractare
uideamur3. Et hactenus de statu huius collegij satiS, quod etiam
atque etiam P. T. sacrificijs et precibus Domino cupimus commendari.

Inter alia iudicauit- P. Visitator, sepeliendos nobis esse mortuos
Patres ac fratres, perinde ac Romae fieri solet. Qua in re putamus
remittendum esse aliquid, ut sicutid in constitutionibus nostris est
admissum, regionum varietati nos accommodare possimus, Non uesti-
untur apud nos mortui, non deferuntur ardentes candelaee, et ubi non
est templum nobis ac coemiterium proprium, difficile sit ea cantare,
quae Romae nostri circa feretrum psallendo expediunt4. Quicquid
uero P. T. probauerit, non poterit nobis non gratissimum esse.

Accepi datas 14 Septembris, sed tardius, quae fratres ex Vrbe
misso[s] commendant. De his rite distribuendis aget P. Visitator
Diling[ae.] De alijs breui plura. (Dret pro me P. T. ut rectius fungar
meo munere, et pro hac tota prouintia, quae tantum negotij optimis
Patribus praebet, Dominus IESVS suam nobis gratiam augeat. Oeni-

ponte 21 Octob. 1566. Seruus in Christo P. Canisius.

a· Hoc r. ιι Can. supra versum scriplum est. b) Ita Can. correxit, qnae prins scripserat.-
mutet Rectorem huie collegio tam necessarium. c) Hoc v. a C. snpra ret-s. scriptum est. d) Se-
quuntur νυ. a P.. (1 C. oblitterata. e) Sequitur quod rel alim] ι·., α C. oblim.

¹ loannes Wick et- Iacobus Ernfelder; vide supra p. 314³.

² P. Guilielmum Elderen S. J., confessarium Ioannae ducissae florentinae, et
P. Laurentium Hermanutium, confessarium Barbarae ducissae ferrariensis.

³ Vide supra p. 323.

⁴ Vide, quae de his ritibus sub ipsas hasce litteras dicentur.

