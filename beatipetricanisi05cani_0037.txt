ΙΙ. Prooemium voluminis quinti. XXXI

Romam venerunt. praepositus generalis electus est ipse Sanctus Franciscus de
Borgia. Meliorem eligi non potuisse Pius IV. dixit (738). Cardinalis Truchsess
nuntio accepto Dilingae Te Deum cantavit (87). Praecipua huius congregationis
decreta aliquotiens typis exscripta sunt. Hoc tantum commemoro: Cardinalis Truch-
sess et per litteras et per Canisium Societatis sacerdotem petiit, qui sibi theologum
et confessarium ageret, domi suae habitaret, se iter facientem comitaretur; statutum
est contra, ut Socii in collegiis Societatis habitarent neve aulas principum sequerentur
nisi ad 1—2 menses (93—94 759). Novissime autem commentarius Canisii gra—
vissimus repertus est, quem congregationi huic traditum esse valde probabile est.
Canisius in Germaniam Societatis homines mitti non debere ait nisi sanos et in
virtute probatos (78-79); valde optat, ut mittantur magistri litteris graecis et arti
oratoriae tradendis quam aptissimi; neque enim quisquam in Germania plus valet
quam vir eloquens (79). Sociis romanis curae sit, ut pontificis et cardinalium in
Germanos benevolentiam alant ac foveant (79—80). Praepositi provincialis officium
ne conferatur nisi in eos qui aliis negotiis non impediuntur (80). Praepositi modeste
et amanter cum Germanis et ipsi agant et contionatores reliquosque Socios agere
iubeant (80). Neve palam neve privatim haereticos „nominatim odioseque per-
st1·ingant“; Societas enim Germanorum „ingeniis se accommodare‘ debet et multum
cavere, ne clericis vel religiosis videamur esse „censores·‘; ne de malis quidem
praelatis „sive monachis iudicemus“ vel contumeliose quidquam dicamus; ,immo
potius illorum authoritatem et honorem, quoad eius fieri potest, accurate defenda-
mus, ut nostros esse potius amicos et fautores, quam reformatores ac aemulos,
a1·bitrentur“ (81).

congregatione soluta Franciscus Borgias Societatis universae curam sustine-
bat. Vides eum saepe epistulis soli Canisio destinatis litteras pluribus vel etiam omni-
bus provincialibus vel superioribus „communes“ adiungentem. Societatis „scholastici
approbati* conscribi (511), in singulis collegiis „Historiae domus“ in unum codicem
referri, asservari, continuari (376) iubentur; monumenta rerum ab ignatio Societatis
fundatore gestarum undique colliguntur; huius enim vita a Petro Ribadeneira scri·
bitur (510) ; regulae „communes“, provincialis, rectoris, ministri, a Borgia iussu
congregationis generalis recognitae et contractae, mittuntur (285 342 455⁴); statuitur,
ut ad „procuratorem generalem“ et ad „advocatuni“ Romae sustentandos ex tota
Societate pecuniae contribuantur (397), et ut provinciae singulae sibi prospiciant
de aliquo, qui Sociis Roma ad ipsas mittendis ibidem ipsarum fide viaticum solvat
(409). Socii monentur, ne litteras scribant supervacaneas (371); Borgias potestate
per congregationem generalem sibi facta (754) Sociis ad usitatum orationis cotidianae
tempus ternos quadrantes addit (296 503); unde, quarto addito quadrante, brevi
post hora illa meditationis cotidianae orta est, in consuetudinem venit, vim legis
est assecuta; mittuntur exempla typis exscripta Bullae Coenae in singulis domibus
loco patenti affigenda, ut ab omnibus confessariis legantur (488); pro imperatore in
Hungaria adversus Turcas bellante Socii in Germania, Gallia, Italia degentes cotidie
litanias omnium Sanctorum recitare, singulis hebdomadis certa paenitentiae opera et
missarum sacrificia offerre iubentur (279 320); identidem per Societatem ,litterae
aedificantes“‚ quas vocant, circummittuntur, quibus Sancti Pii V. res praeclare gestae
narrantur (168 184 221 260 270 310 349 512); praecipitur, ut pro eodem pontifice
singuli Societatis sacerdotes singulis hebdomadis sacrum faciant (503); nuntiatur,
Pium omnium ordinum mendicantium indulgentias cum Societate communicasse (510).
Minus grata Sociis alia quaedam pontificis constitutio erat. Societatis instituto per
superiores pontifices sollemniter approbato sancitum erat, ne sollemnia quattuor vota
in ea emitterentur nisi ab iis qui sacerdotio iam essent ornati; ac Societatis clerici
nuncupatis paupertatis, castitatis, oboedientiae votis simplicibus, quae vota scholasti-
corum dici solent, sacris ordinibus titulo paupertatis voluntariae initiari consueverant,
cum Pius V. interdixit, ne in posterum religiosus quisquam ad eosdem ordines ad-
mitteretur, nisi vota sollemnia professus esset. Erat id paene „coadiutorum spiri-
tualium“ ordinem ex Societate auferre et professionis sollemnis rationem usque ad

