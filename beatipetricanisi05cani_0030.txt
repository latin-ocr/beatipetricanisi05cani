XXIV II. Prooemium voluminis quinti.

fumigans hic cogamur exstinguere! Laudamus pontificis maximi zelum ardentem,
sed rogamus etiam supplices, ne claudantur nobis manus ad Germanis pereuntibus
opitulandum!“ (361.) Ipsis confessariis eo rigore multum angustiarum, pericula haud
exigua parari (361). Denuo igitur pontifex a sodalibus romanis appellatus est. Hic
in posterum praepositis provincialibus et collegiorum rectoribus facultatem esse
voluit homines in haeresim relapsos absolvendi, ita tamen, ut illi coram testibus
errores retractarent et retractationis litteras aut ipsi, aut, si non possent ipsi, per
alios subscriberent (375). Ne ita quidem Germanorum necessitati satisfieri posse re-
spondit Canisius (435); si enim illi de testibus arcessendis et de litteris conscribendis
monerentur, eorum animos perturbatum iri (400); accedere, quod collegiorum rectores
ad relapsorum confessiones excipiendas minus essent idonei. „Verum haec salva
semper obedientia et reverentia Sanctae Sedi Apostolicae debita dixerim⁴⁴ (400).
Aliquot hebdomadis post Canisius denuo Borgiae instat: „Ne impediantur nostri
Germanos Deo et ecclesiae lucrifacere et errantibus quacunque ratione auxiliari pro
huius calamitosi temporis et loci ratione, quae non sinit frequenter apud aegrotos
asperiora illa remedia, quae alibi valent, experiri. Atque haec omnia salvo meliore
iudicio et cum debita Sanctae Sedi Apostolicae reverentia dicta velim“ (453). Ita
Borgias novam orsus est causae tractationem (384 463 482); cardinalis quoque
'l‘ruchsess procuratori suo romano negotium serio commendavit (397). Tandem
Borgias Canisio renuntiare potuit: Iam Socios in haereticos omnes, etiam in relapsos,
absolutionem eadem ratione conferre posse, qua antea eam contulissent; eos tantum,
qui haeresim palam profiterentur, ad episcopos remitti debere (486).

Longe tamen, ut iam satis ostendi, aberat, ut Pius V. pontifex leges eccle·
siasticas temere relaxaret; exemplo esse potest Index quoque librorum prohibitorum.
Romae etiam praelatis librorum haereticorum legendorum facultas nonnunquam dene-
gabatur (315). Cum vir quidam nobilis, doctus, vere catholicus, Monachii degens eandem
facultatem petisset, ,Pius respondit, se ob id ipsum, quod sciret eum probe catholicum
esse, facultatem non dare, sed hortari, ut catholicos libros emeret legeretque (222).

In oblivionem paene venit mandatum, quod S. Pius V. fidei catholicae studio
motus a. 1566 in Germaniam misit. Fridericus ΙΙΙ elector Palatinus, ut Calvinismum
suum in tuto collocaret, principes lutheranos ad comitia quaedam Erfordiae habenda
invitaverat. in quibus effectum iri sperabat, ut illi ipsum quoque augustanae con-
fessionis esse profiterentur; id quod fuisset idem atque tutelae, quae per pacem
religionis augustanam solis Catholicis et Lutheranis asserebatur, Calvinianos quo-
que participes reddere; fuisset etiam idem ac calvinianis, qui ab ecclesia catholica
multo magis quam Lutherani erant alieni, animos viresque addere. Cardinalis Gran-
vellanus, re cognita, pontificem de periculo certiorem effecit eique suasit, ut im-
pediret, quominus Lutherani cum Calvinianis se coniungerent. Placuit consilium
Pio; neque tamen alia eiusdem ad effectum adducendi ratio ei se offerebat, quam
ut Iesuitis in Germania versantibus negotium committeret. Quare Franciscus Borgias
praepositus generalis Canisio aliisque Sociis scripsit, ut id curarent vel ipsi vel per
amicos; ut si Bavariae dux vel cardinalis Augustanus vel archiepiscopus moguntinus
Lutheranos aliquos sibi nonnihil familiares monerent; posse etiam Lutheranis. quan-
tum Calviniani ab ipsorum doctrina aberrarent, scripto aliquo vel epistula ostendi,
quae vel sine nomine auctoris vel nomine catholici alicuius Lutheranis minus ingrati
apposito vulgaretur (311). Erfordiae tamen conatus calviniani adeo non successerunt
fauste, ut catholici omni metu facile liberarentur (350).

Aliud Pii V. factum breviter indico, quia saepe narratum est. Anno 1567
pontifex cardinalis Commendoni suasu Canisio mandavit, ut in Alsatiam iret et episcopo
argentoratensi persuaderet, ut coadiutorem probum sibi adiungendo provideret, ne
post ipsius mortem canonici haereticum eligerent episcopum; suo tamen Canisius

nomine, non pontificis id commendaret, spem simul praebendo opis per pontificem
liberalissime ferendae (421).

Ex hac re intelligi potest, non S. Pii V.‚ sed aliorum vitio Romae id accidisse,
quod a. 1:367 Danieli Brendel archiepiscopo moguntino et imperii principi electori

