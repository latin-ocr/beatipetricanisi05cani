II. Prooemium voluminis quinti. XXIII

Haud prorsus ignota, neque tamen plane perspecta usque adhuc erant, quae
in hoc volumine de Udalrico comite ab Helfenstein proferuntur. Is sub
a. 1555 una cum fratre (paulo post mortuo) non solum ab ecclesia defecerat, sed
etiam, potestate usus, quam principes ex pace illa augustana repetebant, terram
suam effecerat lutheranam, sacerdotibus pulsis, parte bonorum ecclesiasticorum haud
exigua ablata (321). Sed veteres patres legenti (782), novos illos ministros luthe—
ranos propter intuenti, varia audienti (318 786) viro prudentissimo ortum est desi-
derium religionis catholicae accuratius cognoscendae (780). Canisius rogatus Wisen-
steigam ad comitem venit, 12 circiter dies cum eo mansit (317), tam dilucide,
quantum in rebus fidei protestantes „catholicis inferiores“ essent, demonstravit (784),
ut ille paulo post palam sollemniterque ad ecclesiam 1·everteretur; Udalricus filios
in Societatis disciplinam tradidit; Dilinga multos libros catholicos, complures sacer-
dotes secum abduxit; comitatus sui iuvenes, qui in universitate basileensi litteris
studebant, inde Dilingam transmigrare iussit; redierunt Wisensteigam canonici et
comitis hortatu curaque recentibus pietatis exemplis superiorem morum pravitatem
compensarunt; populo plaudente in templis altaria et imagines sacrae sunt restituta
et religio tam solidis fundamentis stabilita, ut etiam nunc terra haec velut insula
catholica in medio mari protestantium stet, gratam servans et Udalrici comitis et
Canisii memoriam (779—790). Udalricus ob ingenii acumen et morum gravitatem
apud principes Germaniae auctoritate vigebat- (782 788); quare ipsius factis late di-
vulgatis multorum animi commoti sunt (785 789), praesertim cum Societatis homines
totam historiam una cum rationum, quibus fidei catholicae veritas comiti comprobata
esset, indiculo latine Antverpiae, gallice Lugduni excudendam curassent (532 781).

b) Quam fauste Wisensteigae res catholicae instauratae essent, per Socios
nuntiatum est sanctissimo viro (196) Pio V. (482); cui Germaniae salus vehe-
menter cordi erat. Complura huius rei testimonia in hoc volumine afferuntur nova:
Durius agere sibi videbantur Societatis per Germaniam confessarii, si omnes, qui
5⁰l0 sumerent, absolutionis beneficio donare abnuerent. Res ad S. Pium V. relata
est; is „ut theologus‘ hoc theologorum romanorum approbavit responsum: 5Ὑο sumi
posse, si duplex fieret pactum, unum societatis, alterum assecurationis3 pupillis
igitur et hominibus sua industria non viventibus 5⁰so permitti posse3 ne tamen
pecuniae cupiditate homines incenderentur, Pius interdixit, ne vulgo aperiretur.
pontificem eam sententiam approbasse (486 497). S. Franciscus Borgias haec cum
sodalibus germanis communicavit; idem haud multo post (consulto, puto, iterum pon-
tifice) iisdem scripsit: Si, qui 5⁰l0 sumpsissent, pauperes essent, eos ad pecuniam
restituendam non esse obligandos; divites admonendos quidem esse, ut, quae lucrati
essent, restituerent, neque tamen se id ita dicere, ut certo definire vellet, eos, si
restituere nollent, absolvi non posse (530). Alia dubitatio ex haereticorum absolu—
tione nata est. Pius V., qua erat in Societatem Iesu benevolentia (197), ipso ponti-
ficatus initio omnes ei gratias et facultates, quas vel superiores pontifices, vel ipse,
cum inquisitor generalis esset, concesserant, confirmavit (166); in harum numero
potestas erat hominum in regionibus septentrionalibus ab iis etiam casibus, qui in
Bulla Coenae summo pontifici reservabantur, absolvendorum; ac quod ad haereticos
attinet, Iulius III. eorum absolvendorum facultatem dederat nulla apposita condicione.
ne illa quidem (multum tunc usitata), ut haeretici in foro externo sive extra con-
fessionem haeresim abiurarent (Can. IV 14). Quare P. Natalis visitator ΡΡ. Canisio
et Ledesma probantibus a. 1566 constituit, ut confessarii haereticos coram 2 Sociis
haeresim abiurare iuberent; quod si impetrare non possent, contenti essent abiuratione
in ipsa confessione facienda (343). Postea vero in Canisii animum scrupulus invasit:
num etiam illi, qui in haeresim relapsi essent, absolvi possent; quare Franciscum
Borgiam praepositum generalem consuluit (295); qui per unum ex cardinalibus in-
quisitoribus pontificem interpellavit3 is facultatem quidem concessit absolvendi eos,
qui libros haereticos denuo legissent vel pravum cum haereticis commercium denuo
habuissent; de iis vero, qui in ipsam haeresim relapsi essent, Romam referri iussit
(340). Dolore magno affectus est Canisius: „Per Christum rogo“, inquit, ,ne linum

