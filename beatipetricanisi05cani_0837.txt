Mon. 813 sive it. (20). A nied. fere m. Iunio ad med. fere m. Aug. 1565. 749

Camerarius igitur „Rosenbuschii“ nomen non Romae audivisse, sed ex „Replica¹‘ illa
accepisse videtur; neque Stutgartia, ut Camerarius ait, ortus erat Roseffius, sed
Landishuto (Can. Π 559; ΙΙΙ 37⁷); fortasse autem Camerarium invisit Vitus Ziegler
(Zeller) S. J. stutgartiensis, Fr. Christophori Ziegleri S. J. (cf. Epp. Nadaz ΙΙ 546)
frater et Iacobi Ionae vicecancellarii caesarei nepos: quem collegio germanico desti-
natum Romam venisse, ibi Societatem petisse, 29. Maii 1561 in eam receptum esse
P. Ioannes Polancus Societatis secretarius P. Theodorico Canisio Roma 31. Maii 1561
*scripsit (ex apogr. eiusd. temp.; „Ger-m. 61“ f. ab).

Quod vero Camerarius significat: Canisium eiusque sodales negotiis illis se
inseruisse invitis cardinalibus et Dominicanis: Roseffius contra dicit, affirmans se
rogatu alicuius ex cardinalibus inquisitoribus et fratrum Dominicanorum ad Came-
rarium missum esse. A fide certe abhorret, Socios germanos aditum ad populares
vi quadam sibi comparare debuisse. Nam qui et inter cardinales inquisitores et
inter Dominicanos praecipuum locum tenebat. cardinalis Michael Gislerius‚ Societatem
Iesu amabat, Canisium magni faciebat, Sociis germanis a. 1564 singulares quasdam
facultates ad protestantes ecclesiae reconciliandos concesserat (Can. IV 492 601 et
supra p. 343). Neque dubitari potest, quin apud ceteros quoque cardinales inquisi-
tores, maxime apud S. Carolum Borromaeum pontificis nepotem, Canisius auctoritate
valuerit (cf. Can. IV 974 978). Accedit, immo praecipuum in hac re et gravissi-
mum est testimonium Prosperi ab Arcu caesarei apud Pium IV. oratoris: qui Maxi·
miliano II. imperatori scribit, Canisium ab inquisitoribus ad duos illos iuvenes, ut
eos a protestantismo ad catholicam fidem reduceret, missum esse3 Arci verba ponen-
tur infra mon. 814. Societatis homines, quamquam sacrum inquisitionis officium valde
reverebantur, hoc tamen ab ipso S. Ignatio sibi traditum habebant, ut- ab inquisi-
torum muneribus refugerent potius, quam temere iis se admiscerent (Can. lV 255).
Eo denique dicendi genere Camerarius, ubi de Iesuitis loquitur, utitur, ut facile videas,
hos ipsi valde exosos fuisse: neque in religionis colloquio illo vormatiensi, cui Phi-
lippus Camerarius se interfuisse testatur, quisquam vehementius protestantes, in-
primis Melanchthonem, oppugnarat, quam Canisius; cuius opera iidem potissimum
effectum esse censebant, ut spe, quam in colloquio illo collocaverant, egregie frau-
darentur (Can. II 175 177 181 794—799 Sol—803 894). Atque hoc odio fit, ut
Camerarius ubique Iesuitas videat, ubique ab iis insidias sibi parari coniectet: In
reditu per Lauretum non transit: divinitus id consilii ei inspiratum est: in ea enim
idolorum urbe (,‚Gotzen-Stadt“) facile fuisset Iesuitis, sua in ipsum scelera („ihre
Bubenstiicke“) committere (Kanna l. c. 65—66). Nocte aliqua, cum in aedibus in·
quisitionis dysenteria et febribus ureretur (1. c. 40), somnium vidit horrendum3
species ei venerunt horribiles: in illis homo niger, nigerrimo insidens equo flam-
masque evomens; Iesuitas haec simulacra sibi obiecisse suspicatur: sunt enim in
eiusmodi praestigiis versatissimi (1.0. 48 52*). Horum similes sunt inquisitores
ipsi, aliquando ei adiunxerunt hominem, qui specie quidem et ipse captivus, re
autem perpetuus eius observator et delator esset; huiusmodi homiues — culices
(„Miicken“) hi vocari solent— ab inquisitoribus parvo pretio conduci solent; eorum
calumniis plena fides habetur (l. c. 45): ipse etiam pontifex — Camerarius eum
aliquo relationis 1000 „romanam bestiam“ vocat (l. c. 14) -- in rebus omnibus ad
haeresim spectantibus octo illis cardinalibus, qui de inquisitione sunt, parere debet
(l. c. 71).

Singulari iniuria Camerarius afficit doctissimum illum cardinalem Stanislaum
Hosium episcopum varmiensem‚ qui unus ex concilii tridentini praesidibus fuit;
hunc enim sic facit in „Confessi0ne“ docentem¹: „Non oportere legis et scripturae

² Hosium etiam in libro „De expresso Dei verb0“ adversus sacram Scripturam
audacius scripsisse affirmat Camerarius. Ecce ipsa cardinalis Hosii verba: „Dicit
Lutherus, quod ego doceo, Dei verbum est, purum Euangelium: statim adorant, et
incuruantur coram idolo. Dicunt idem Zuinglius et Caluinus: dicunt Anabaptistae.
Picardi, Suenckfeldius, Seruetus, Campanus, et alij nonnulli haeretici: proferunt

