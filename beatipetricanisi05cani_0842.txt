754 Mon. 815 sive it. (22). Ab 21. Iunii ad 3. Sept. 1565.

unum seminarium& in quo fratres scholastici ad litteras et humanitatem, philo—
sophiam, theologiam instituantur, condatur (decr. 9). Deinde (eodem d. 14. Iulii, ut
ex *Actis manu scriptis p. 58 intellegitur) praepositorum provincialium potestas
magis definiri et „commissarii“ vel potius „visitatores¹‘ interdum tantum et ad
tempus creari iubentur (decr. 10 et 11). D. 18. Iulii, re „aliquot diebus tractata‘,
pronuntiatur: Personarum mutationes saepe utiles vel etiam necessarias esse; ideo
hanc potestatem praepositis Societatis constare debere; prudenter tamen agendum
et „Principum habendam esse rationem“ (decr. 12). Atque (eodem die, ut ex
iisdem *Actis mss. p. 58—61 cognoscitur) alia quaedam (decr. 13 et 15) constituta
sunt: maxime autem, cum esset „consideratum aliquot diebus: an expediret in quavis
Provincia Domum aliquam Probationis institui“, expedire affirmatum est (decr. 14).
Deinde (20. Iulii, ut ex *Actis mss. p. 60 patet) congregationi visa est „aliqua im-
mutatio Constitutionum in ea parte‘, quae de litteris scribendis esset (P. 8, c. l,
decl. L, M, N), fieri debere; quare aliqui ad novam „formulam scribendi“ com·
ponendam a praeposito generali delecti sunt (decr. 16; cf. supra p. 126). Postea
(d. 23. Iulii, ut in *Actis mss p. 60—61 refertur) tria sunt constituta: 1. Prae-
posito generali facultas tributa, „cantum Missae et vespemrum‘ in aliqua loca „in-
ducendi“; 2. seminaria clericorum tridentina, si quae episcopi Societati committere
vellent, admitti, „re satis agitata⁴⁴ certis tantum cum condicionibus placuit: 3. cum
Boi-gias „septimo quoque anno“ congregationem generalem haberi vellet, quaestione
multum agitata, tandem sententia illorum valuit, qui congregationi generali haben—
dae nullum certum tempus assignari, sed tertio quoque anno in „congregatione
procuratorum“‚ num habenda esset, deliberari volebant (decr. 17—19). D. 24. Iulii
incohatum est quatriduum, quo de novis „assistentibus“ praepositi generalis eligendis
„informationes‘ capi oportebat (decr. 3 et 20). Aliqua etiam (iisdem diebus 24.. 26.‚
27. Iulii, ut ex *Actis mss. p. 61-62 intellegitur) de „Assistentium“ et „Admoni—
toris“ electione ac de universitate valentina sunt decreta (decr. 20—22). Die
28. Iulii electi sunt (mane) quattuor assistentes, atque in iis P. Everardus Mer—
curianus pro Galliae et Germaniae provinciis; electus etiam (a prandio) praepositi
generalis admonitor P. loannes de Polanco (decr. 22). De distributione autem bo-
norum ex sodalium patrimoniis provenientium decretum est (decr. 23) in proxima
actione (eam 3. Augusti habitam et- in eadem de collegio herbipolensi actum esse
patet ex *Actis mss. p. 62—63; ibidem refertur, 6. Augusti de dilingano aliisque
collegiis tractatum esse; plura vide infra mon. 819). Postea (decr. 26) sex „defini-
tores‘ electi sunt „ad res determinandas, quas eis Congregatio commisisset“ (id
8. Augusti factum, eodemque die singulares aliquot causas definitas esse patet ex
*Actis mss. p. 63-64). Deinde (11. Augusti, ut ex *Actis mss. p. 64 intellegitur)
de sodalium in collegiis alendorum numero statutum, et definitoribus varia de regulis,
admonitionibus P. Natalis, casibus reservatis commissa (decr. 27 et 28). Cum autem
„per aliquot dies disputatum“ esset „de augendo tempore orationis“ in Constitutio-
nibus (P. 4, c. 4, n. 3 4 et B, C) praescripto, ea facultas (decr. 29) praeposito
generali tributa est; atque (eodem die 13. Augusti, ut ex *Actis mss. p. 65 patet)
definitoribus aliqua sunt commissa et aliquos in patriam redire permissum (decr. 30).
Alia quoque (die 16. Augusti, ut ex *Actis mss. p. 65 eruitur) tractata (decr. 31 et,
ut ex iisdem *Actis l. c. patet, alia quaedam), et definitores vel omnia vel partem
eorum decidere iussi sunt. „19 die Augusti, cum urgeretur tractatio dissolutionis Con-
gregationis propter varias causas ad commune Societatis bonum pertinenteS, tandem
placuit: ne dissolveretur usque ad finem mensis huius“; eodem decreto (32) per—
missum est, ut a decretis definitorum „intercessi0“ fieret, et, qua ratione inter·
cessiones terminandae essent, ac similia constituta (eodem die, ut ex *Actis mss.
p. 65—66 patet, de aliis quibusdam causis duobus decretis statutum est). Bona
autem immobilia in domibus professis possidendi iure quocumque congregatio
(decr. 33) nomine Societatis cessit (id 21. Augusti factum; eodem die de singulari
aliquo negotio decretum est; proximo quoque die aliqua tractata nec tamen definita
sunt; quae omnia ex *Actis mss. p. 66-67 intelleguntur). Varia deinde de defini·

