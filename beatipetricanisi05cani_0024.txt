XVIII 11. Prooemium voluminis quinti.

fessarii multi reservationem peccatorum fere neglegebant (361 414). Herbipoli Canisius
a. 1567 „audivit, vix adesse Herbipoli confessarium, qui norit formam absolutionis
probe recitare“ (402). „Clerus nec suos morbos nec ulla propemodum remedia ferre
posse videtur. . . . Mavult quasi perire funditus rem ecclesiasticam, atque ut sinat
se ad sacerdotale officium et observationem canonum revocari“ (411). Interim tamen
sua iura, privilegia, libertates mordicus retinent (411 517 637).

Religiosi quoque ordines male habebant. Mendicantium, quos vocamus, numerum
valde exiguum esse testatur Felicianus Ninguarda dominicanus (597). Archiepiscopus
moguntinus Canisio semel atque iterum dixit, „fieri vix posse, ut monasteriorum status
in sua quidem ecclesia ultra decennium dura1·et; tam paucos in illis religiosos super-
esse, et eosdem irreligiose vivere, ut se illis novitius nullus velit adiungere⁸ (517).
In Franconiae monasteriis potationes saltationesque fiebant et personae suspectae
comparebant (417). Canisius de universa ecclesia germanica scribens, notat bona
ecclesiastica ab ipsis etiam monachis dissipari; „qui praesunt, illic hospitia et tabernas
publicas fovere magis, quam monasteriis praeesse et prodesse videntur“; monachi
multi, religiosis vestibus abiectis, per Germaniam vagantur, et, cum alii sacerdotes
non suppetant, parochiale officium adepti, „ecclesias dedecorant“ (517).

Iuventus catholica multis locis haud ita probe instituebatur. Atque in ipsa
urbe coloniensi protestantes scholas privatas habebant, quibus ad errores pueris clam
instillandos utebantur (326 681); ibidem beneficia ecclesiastica professoribus uni-
versitatis sustentandis destinata haud raro in homines conferebantur, qui docere vel
nequibant vel nolebant (682). ln universitate ingolstadiensi satis „confusa⁴‘ erat ratio
docendi studendique (715 723).

„Nutat“, inquit Canisius. catholicus „populus vehementer in fide magnaque vi
praeceps fertur ad eam religionem, quae specioso libertatis et Evangelii titulo doctis
etiam et catholicis frequenter imponit“ (411).

2. Attamen faustiores dies iam illucescebant. Multa hoc volumen habet monu—
menta restaurationis catholicae. Agam primum de factis eventibus-
que aliquot, ex quibus ad catholicos germanos magna emolumenta venerunt; deinde
de hominibus, qui hisce annis de ecclesiis Germaniae bene meriti sunt.

a) canisius, cum aestate anni 1565 Romam venisset, Pium lV. pontificem reli-
gionis in Germania instaurandae valde studiosum expertus est. Roma 17. Septembris
1565 cardinali Hosio episcopo varmiensi scripsit: ,Illud in pontifice maximo non
potui non admirari, quod ingratam et magna ex parte rebellem Germaniam tam
benignis oculis tamque paterno semper affectu prosequatur. Multis mihi verbis
declaravit ingentem qua nostrates complectitur, benevolentiam, curam, sollicitudinem:
quaerit remedia, tentat media varia, quibus consulatur inclytae nationi“ (96). Hoc
amore motus pontifex paulo post concilium tridentinum absolutum et ab ipso con—
firmatum ad episcopos principesque Germaniae concilii decreta una cum litteris,
quibus eos ad illorum executionem urgebat, destinaverat. Sed haec per viam inter-
cepta erant, neque iis, quibus destinata erant, tradi potuerant (149—152); quare
pontifex litteras iterum scribi iussit et Canisio mandavit, ut eas ipse una cum de-
cretorum tridentinorum exemplis authenticis secum in Germaniam perferret et pro-
ceribus afi'erret (150); occultam tamen hanc legat ionem Pius esse volebat: quare
S. Franciscus Borgias Societatis praepositus generalis Canisium, qui iam inde ab
a. 155ss Societatis per Germaniam superiorem erat praepositus provincialis, simul
provinciae rhenanae visitatorem nominavit; quod tamen munus eum tantum Socios
consolando et ad pietatem excitando exercere iussit (103). Canisius igitur exeunte
a. 1565 per Suebiam, Franconimn, Hassiam, Rheni inferioris regiones in westphaliam
usque profectus est (6353—691). cum aliis coram. cum aliis per litteras agendo.
,Conciliavit“‚ ut ipsc Romam rettulit, „apostolicae sedi animos praelatorum, praeser-
tim duorum archiepiscoporum moguntini et trevirensis necnon episcoporum herbi-
polensis et osnaburgensis . . . Commendavit illis publicationem et executionem con-
cilii tridentini; proposuit consilia, quae ad catholicam religionem conservandam
et pronwvendam non parum habebant momenti“ (181). Quorum consiliorum hoc

