Mon. 754 sive germ. 1. (29). 14. Ian. 1566. 683

profiteri. VH. Postremo ne sacerdotia, quae beneficio iureque suo Pontifex conferre
soleret, cuiquam assignarentur, qui ex praescripto Pontificis, legumque auctoritate
docere nollet, et vti praelectionum disputationumque publicarum, praesertim in Theo-
logicis maior ratio haberetur. His cognitis, cum Academici, vrbanusque Magistratus
frequentes in Consilium inissent, inter se collocuti, Canisio vt internuncio Apostolico
primum gratias egerunt de labore, eorum gratia suscepto; deinde prolixe onmia
promiserunt facturos, seseque in auctoritate Pontificis, vti semper ante hac fuissent,
in posterum futuros, omnibusque eius mandatis obsecundaturos. Multum haec legatio
Canisij profuit Coloniae, in auita pietate perseueranti, prodestque hodie. Erant illa,
quae exposuit, etiam publica Notariorum Romanorum auctoritate signata, quorum
post defunctionem legationis Canisius duo exempla Collegio Coloniensi reliquit.“
Haec capita, a Radero posita, a prioribus illis, ab Hugone Tungrensi notatis.
non solum, quod ad verba attinet, plurimum differunt, sed etiam, si res ipsas con-
sideres, nonnihil discrepant; ita caput primum apud Raderum solos gymnasiorum
et universitatis magistros spectat, apud Tungrensem magistros omnium scholarum
urbanarum, etiam earum, quas elementarias vocant, complectitur3 capite VI. apud
Raderum sola professio fidei tridentina eaque solis facultatibus theologiae, iuris
(canonici et civilis), medicinae praescribitur, apud Tungrensem universitas „iuxta
decreta concilii“ universa reformari iubetur, et professio fidei „quatuor facultatibus“
praesc1·ibitur; ex quo numero facultatem philosophicam sive „artium“ fuisse certo
constat (cf. supra p. 171). Atque capitibus raderianis maiorem, quam alteris illis.
auctoritatem esse ex eo collegeris, quod exscripta esse videntur ex exemplo Romae
in curia pontificia scripto, sigillo notariorum romanorum munito, a Canisio in Socie-
tatis collegio coloniensi relicto. At res aliter se habet. Radero praesto non erant, nisi
capita Libri facultatis artium, a P. Hasio ipsi suppeditata; quae dum planius et po-
limius proponere studet, perperam inte1·pretatur; idem ei de loco illo litterarum Hasii
contigit, qui de notariis romanis erat. En, quomodo Raderus ipse narrationi sit prae-
fatus: „Venit [Canisius] in eadem profectione Coloniam Agrippinam, vt ex Acade-
micis illic monumentis per Io. Hasium quem supra posui, cognoui“ (l. c. 150).
Hodie quoque *litterae, a. 1613 datae, exstant, quibus P. Ioannes Hosius S. J. (de
quo supra p. 662) illa monumenta cum Radero communicavit. „Anno 1565“³‚ inquit
Hosius, „Nuncius Apostolicus secretus ¹¹ a Pio IV. ad Electores et VVestphaliam missusc
Canisius venit Coloniam 1566 ,mense Januario, et die 14. Januarij Senatui et Aca-
demiae obtulit literas Pontificis‚ quibus mandabat, vt Canisio in omnibus, quae S.S.
nomine proponeret, fidem haberent. Proposuit autem Canisius (vt habent acta De-
cani artium) haec: 1¹2· Vt nulli admitterentur Concionatores vel scholarum magistri,
nisi probatae fidei. 2. Vt tolleretur abusus imprimendi et vendendi libros impuros.
maledicos, et iu quibus Catholica sinceritas laederetur. 3. Ne tolerarentur qui cum
Catholicis communicare nolunt in templis, sacramentis, et Ecclesiae caeremonijs.
4. Ne locus detur clancularijs hospitibus aduentantibus suae sectae venena spar-
gentibus. 5. Vt seuera mandata contra nouatores, non solum proponantur, sed
etiam executioni dentur in vita et post mortem. 6. Vt Vniuersitas, iuxta Concilium
Tridentinum (cuius authenticum donabat exempla& erat a Notarijs Romae subscrip-
tum. cuiusmodi duo dedit Coloniensi Collegio, vbi cognouit mortuum esse Pium lV.)
sese componeret et reformaret; praesertim ne quis in quatuor facultatibus admitte-
retur ad gradus promotionum, nisi facta fidei professione iuxta allatam formulam.
7. Vt beneficia ex concessione Apostolica non conferrentur, nisi qui velint et possint
publice profiteri iuxta promissa: vtque maior habeatur ratio lectionum et disputa-
tionum, potissimum in Theologia. Facta deliberatione, actae sunt gratiae D. Nuncio,
promissumque in omnibus propositis et similibus se obsequentes fore. Jta habent
acta“ (ex autogr.: Cod. „Epp. ad Rad. 1606—1615 1“ n. 54, ξ xxxv). Cum autem
Raderi de vita Canisii liber a. 1614 sub aestatem Monachii in lucem emissus et

a) Ita Hasias ipse correxit, (luae scripserat: Januario 1506. b) 1100 ι’. ab H. supra versum
scriptum est. c) Ita H. ‘ipse correxit, qnae scripserat: a Pio lv. Coloniam et ad vicinos Principes
missus. d) Quae sequuntur, usque ml Pium lv.) incl„ ab ΙΙ. in mcwgeine addita sunt.

