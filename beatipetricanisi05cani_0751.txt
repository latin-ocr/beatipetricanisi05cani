Mon. 744 sive germ. l. (19). 25. Nov.— 4. Dec. 1565. 663

S. Catharinae Virg. et Marty.¹ qui incidebat eo anno in dominicam:
hospitio excipitur amanter et honorifice a Wendelina sorore, nupta
Godefrido a Trist‚ (qui secundo Neomagi fuit Consul; pater vero eius
Thomas a Trist septimum fuerat ibidem consul). Magistratus2 ob-
tulit P. Canisio honoris ergo vinum3; soror autem cum marito, lauto
conuiuio magistratum excepit; sub finem mensae, insignem habuit
Canisius ad magistratum exhortationem. Alio die inuitati fuerunt
omnes superiores⁸ cum socijs Cleri, tam regulares, quam seculares 4.
Concionatus in patria frequenter5, Canonici honoris causa pulpitum
siue suggestum tapete exornari curarunt. Jnuisit quoque scholam ⁶,
et petente Rectore, extemporaneam, sed elegantem, ad studiosos ha-
buit orationem. Jnuitati etiam aliquoties a sorore fuerunt omnes
amici, quos postremo die, quo vocati erant ad prandium, iussit P. Ca-
nisius moneri, vt tempestiue venirent, habere enim se quod cum illis
tractaret; qui et paruerunt; itaque singulos maritos cum suis vxoribus
seorsim binos ac binos in conclaue inducit, efficaciter eos hortatur
ad constantiam in retinenda fide catholica, praedicens motus bellicos,
et haereses, quae post euenerunt: singulique porrectis dexteris spo-
ponderunt se cum suis fidem maiorum constanter retenturos; idque
cum singulis sororibus earumque maritis, ac fratre cum sua coniuge ⁷,
seorsim cum fecisset; etiam idem eodem modo cum ipsorum liberis,
binis solum seorsim vocatis, egit. Promissa autem, opere compleuerunt,
ita vt licet ad 150. circiter istius stirpis M. Jacobi Canisij, capita

a) Duo vv. sqq. ab Hasio supra mai-y. scripta sunt.

¹ Die 25. Novembris. 2 Vide supra p. 661.

3 Exstat adhuc Noviomagi in archivo urbis antiquum illud *Volmnen rationum
urbanarum; quod in a. 1565 haec habet: „Ons heren hebben geschenct D. petro
Canisio XXJ kwart wijns in novembri die kwart IIII br. st. [i. e. brabantsche stuiver]
ende is gehalt tot Jorden van Triest videlicet IIII gulden llll st.“ (Domini nostri
donaverunt m. Novembri D. Petro Canisio 21 quadrantes [quartas partes] vini, cuius
singuli quadrantes constabant 4 stuveris b1·abanticis; vinum petitum est ex cella
vinaria Jordani van Triest3 soluti sunt igitur 4 floreni et 4 stuveri). Haec vini
copia eam, quae ex more eiusmodi hospitibus a senatu dabatur, excedebat3 ita
eodem anno praefecto regio („stathalter“) 9 canthari (‘„stadtkannen“) eiusque fa—
mulo 2 dati sunt. Haec a. 1908 a R. P. L. van Miert S. J. mecum communicata
sunt; qui verba illa „Ons heren“ etc. etiam posuit l. c. 7¹.

⁴ Noviomagus ea aetate unam habebat parochiani S. Stephani, conventus
autem sive monasteria virorum: Fratrum Minorum de observantia, l'raedicatorum,
Canonicorum regularium windeshemensium, Equitum ordinis S. Ioannis, Fratrum
vitae communis, Alexianorum sive Cellitarum (Jos. Habets, Geschiedenis van het
tegenwoordig Bisdom Roermond en van de Bisdommen, die liet in deze gewesten
zijn voorafgegaan III, Roermond 1892, 298 679 684 687 693 696. Meijer, Nijm. l
68—71). Quibus accedebat capitulum collegiale S. Stephani.

⁵ Nescio an his verbis comprehendantur contiones tum ab ipso Canisio tum
a P. Dionysio Canisii socio habitae (Hansen l. c. 519); neque enim Canisius multas
contiones habuit; ν. supra p. 659.

⁶ Scholam latinam sive „apostolicam'‘, quam vocabant; v. supra p. 656 659.

⁷ Horum nomina v. supra p. 660-661.

