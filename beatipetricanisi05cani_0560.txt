472 1443. Canisius S. Francisco de Borgia.

amari, et ob timorem non audere fratres cum Patre suo conferre
fidenter, et se illi aperire. Ego uero duo uel tria in Rectore hoc
maxime desiderarim. Primum quidem ut esset iunior, si fieri posset.
Nam uidere uideor, senilem aetatem hanc P. Lanoij uix a quibusdam
uitijs uindicari posse. Pergit igitur esse morosior, difficilior, durior,
concitatior ε sed neque fidelem retinet memoriam ante dictorum, ut
sui aliquando uideatur oblitus Haec senum uitia aetati sunt saepe
condonanda, sed quae fratrum tamen et imperfectorum animos non
parum exercent, ac gubernationem tranquillam impediunt, praesertim
ubi Rector solus fere agit et agere vult omnia, nec habet alios, quibus
in ministerio fidat.

Alterum quod in bono Patre notaui, natiua est seueritas et singu—
laris quidam zelus in exigenda et impetranda perfecta uitae religiosae
disciplina. Jgitur austerus est sibi saepe, nec indulget corpori, quae
ingrauescens aetas postulat : sed qui alijs, praesertim tent-atis et uale-
tudinarijs, minus rigidus esse poterat, eo praesertim in loco, qui non
pauca nostris adfert incommoda, praecipue cuni sint montibus inter-
clusi, aere sereno et salubri saepe destituti, carnium et piscium
penuria laborantes, etc. Jgitur consolatione Hectoris egerent, non
minis atque terroribus uel obiurgationibus, quas audio nimis fre—
quentes esse.

Praeterea quod ad uictum parandum attinet, magnam in eo curam
ponit Rector, quem victum³⁵ iudicant nimium esse frugalem et parcum,
uel male coctum, ut Gallis uel Hispanis magis quam Germanis satis-
facere possit. Hinc accedit postea suspitio tenacitatis, quasi Rector
non spiritualia, sed potius temporaria quaerere uideatur.

Ego de his egi cum Rectore coram, suauiter tamen et agam in
Visitatione iterum, vt rigorem hunc naturae et disciplinae relaxet,
magisque sibi conciliet fratrum animos humanitate quadam et facili-
tate, si illos in officio tenere uelit, qui paulatim ad perfectiora1
perducendi sunt, et adhuc lacte indigent, donec in spiritu adolescant 2.
Est interim bono viro condolendum, qui a sacerdotibus P. Dirsio‚
P. Paulo 3, Ρ. Joanne4 Saxone nunc contionatore parum accipit sub-
sidij, vt Ministrum et subministrum fidum reperire non possit, et qui
uidet seniorum exemplum junioribus nocere ¹³, tum uix ullum adesse,
qui sit in spiritu societatis probe fundatus. Oret pro nobis P. T.
ut huic collegio, quod multis est difficultatibus obnoxium, rite con-
sulatur.

Quod ad Confessarios Reginarum spectat, qui saepe languent,
non uideo, mutationem ullam institui posse. Quae sorores in vnum
consentire Patrem spiritualem nolunt, sed suum quaeque proprium

a) Hoc υ. snpra versum scriptum est. b) Sequitur aliquando, omitt.

¹ Hebr 6, 1. ² Cf. Hebr 5, 12: 1 Cor 3, 2.
³ Hetzcovaeo. ⁴ Merquitio.

