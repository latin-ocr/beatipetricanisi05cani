XXVIII II. Prooemium voluminis quinti.

atque id assecutus est, ut Philippus spem aliquam abiurationispraeberet. Cum
autem complures atque inprimis Prosper ab Arcu orator caesareus iuvenibus illis e
vinculis liberandis multam operam navassent et Camerarius aegrotare coepisset,
tandem, nulla abiuratione facta, liberati sunt (747 752). Fama loquebatur, Camera-
rium infirmiorem se simulasse, quam fuisset (752). Haec ex epistulis ab Arcu ad
Maximilianum II. imperatorem datis, quae nunc primum typis exscribuntur, intel-
leguntur (751-752). Suspecta igitur sunt. quae Philippus Camerarius ipse de Iesuitis
aegre tantum in aedes inquisitionis per Dominicanos admissis, de fabula „Amudis”
per Canisiuni sibi missa, de variis inquisitorum et Iesuitarum artibus multis post
annis in commentario quodam suo narrasse traditur, qui saeculis XVIII. et XIX.
editus est, mutilate tamen et castigate, deinde vero perisse videtur (741).

Contionandi officio Societatis sacerdotes Monachii in duobus tribusve templis
(324-325), Dilingae (8) et- Oeniponte (278 473) 111 ecclesia parochiali, Augustae
(559 573), Herbipoli (430), Spirae (181 356) in aedibus cathedralibus aut semper
aut per aliquod tempus functi sunt. Monachii ad P. Martinum Stevordianum audien-
dum complura milia hominum in templum Beatae Mariae Virginis confluebant (324
439). Canisius Noviomagi bis in ecclesia maxima ad aliquot milia hominum dixit
(659), Furstenaviae, quae episcoporum osnaburgensium sedes erat, 10 fere contionibus
cum alia, tum catholicae fidei capita a protestantibus in controversiam vocata trac·
tavit (157 168). Ad iuventutem litterarum studiosam Noviomagi in „schola aposto—
lica⁴‘ (656 659), Coloniae in gymnasio trium coronarum orationem latinam habuit
(678). Eum contiones quadragesimales a. 1566 Augustae, 1567 Herbipoli habuisse
iam est narratum. Etiam a. 1565 quater per singulas Quadragesimae hebdomadas
ex ecclesiae cathedralis et templi S. Ioannis eidem contigui sacris suggestibus dixit
(549); morem orandi coram sacris imaginibus et sanctos invocandi propugnavit (550);
caelibatum et virginitatem laudavit (551); auditores, ut a pravis libris sibi cave-
rent, sedulo adhortatus est (557); sextum quoque Decalogi praeceptum tractavit;
de polygamia, adulterio, divortio copiose dixit (550-556); aliqui ex auditoribus de
rebus sexti praecepti ex sacro suggestu „indiscrete“ dici censebant; „non opus de
his rebus praedicar& dicebant. „Miseros contionatores“‚ exclamabat Canisius; „nil
difficilius quam omnihus satisfacere“ (557).

Socii germani non solum lingua, sed etiam calamo ecclesiae famulabantur.
Canisius a. 1565 epistulas S. Hieronymi in usum scholarum a se selectas Dilingae
iterum edidit (791). Valde etiam verisimile est, ipsius opera factum esse, ut eodem
a. 1565 Dilingae vulgaretur „Admonitio Catholica“ adversus Centuriatores Magde-
burgenses, Conradi Bruni opus posthumum; commentarii de Bruni vita librisque
conscripti, qui Admonitioni praepositus est, Canisius auctor esse videtur (792).
Denuo edita sunt a. 1566 Lovanii opera S. Leonis Magni a Canisio primum Coloniae
collecta et illustrata (803). Iam diu Ferdinandus 1. imperator Materno Cholino
coloniensi mandaverat, ut Canisii „Summam doctrinae christianae“ ab auctore re—
cognoscendam typis denuo exscriberet; Canisius negotiis diu distentus, tandem in-
eunte a. 1566 ultimam manum operi apposuit; atque ita praeclarum illum librum
ecclesiae dedit ita politum et absolutum, ut deinceps vix aliquid vel parvum, assiduus
ceteroquin librorum suorum emendator, haberet immutandum (804). Idem Canisius
‚Lectiones et l‘recationes“ suas latinas Romae emendatas cum suo „Parvo Catechismo
Catholicorum⁴⁴ in unum librum confudit; quem ipse „Institutiones et Exercitamenta
christianae pietatis“ inscriptum primum a. 1566 Antverpiae ex typographia plan-
tiniana in lucem edendum curavit (815). Praeterea, ut tres illos catechismos ca-
nisianos uno „catechismi“ nomine complectar, annis 1565—1567 Canisii catechismus
latine minimum sedecies (Antverpiae, Coloniae, Cracoviae, Ingolstadii, Novariae‚
Parisiis. Parmae, Venetiis), gallice semel (Parisiis), germanice semel (Coloniae), italice
semel (Romae), vlamice semel (Antverpiae) editus est (798—825). Natalis visitator
de Germaniae collegiis constituit, ut Canisii catechismus diebus Veneris in scholis
traderetur, Dominicis in ecclesiis explicaretur, et ut singuli litterarum studiosi saltem
medium illum sive „Parvum Catechismum Catholicoru1n⁴‘ memoriae mandarent (791).

