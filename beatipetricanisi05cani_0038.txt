XXXII ΙΙ. Prooemium voluminis quinti.

id tempus in ea usitatam immutare (487). Videbantur tamen portae superesse,
per quas Societas pontificis mandatum effugere posset; cum enim ex ipsius con—
stitutionibus Sociis ante ultima vota bona sua possidere (eorum administratione aliis
permissa) atque etiam beneficia ecclesiastica retinere liceret, „titulo patrimonii‘ vel
„titulo beneficii“ ad ordines sacros promoveri posse videbantur3 praeterea cardinalis
Augustanus paratum se esse significaverat ad „titulum mensa& Sociis concedendumz
poterat etiarn Societas ipsa se astringere in suos, etiam postquam dimissi essent.
sustentandos; Borgias igitur gravium Societatis virorum sententiam exquisivit.
canisius respondit: „Simpliciter pareamus“ pontifici „in promovendis duntaxat
clericis nostris post factam ipsorum professionem. . . . Non desunt incommoda
quaedam. Pei-pauci ordinabuntur, tamen hunc fructum inde colligendum speramus,
ut suo tempore vel huius praesentis, velvalterius sequentis pontificis animus, post·
quam haec incommoda certo deprehenderit, facilius nobis concilietur et ad id con-
cedendum permoveatur, quod hactenus ab aliis pontificibus concessum et in Societate
nostra usitatum fuit“ (529). Spem non fefellit eventus ¹. „Pontifex“, inquit Po-
lancus Canisio scribens, „diligit vos et fidit vobis“ (183).

Haec de universa Societate. Ad sodales in Germania degentes descendo,
Frequentissima in his litteris mentio fit P. Hieronymi Natalis Hic enim a. 1566
et 1567 omnes Germaniae provincias Sancti F rancisci Borgiae praepositi generalis
auctoritate visitavit. Eum Germaniae superioris Sociis hortando, consulendo, con-
solando, scribendo plurimum utilitatis attulisse Canisius praepositus provincialis
planis verbis non semel testatur (276 300 345—346). Natalis, praeter alia, coguitis
collegiorum reditibus, quot Socii in singulis domibus alendi essent, definivit; idem,
tirocinio in collegio monacensi instituto, quid singula collegia ad novicios alendos
contribuere deberent, edixit (842); apud S. Franciscum Borgiam Natalis hanc quo-
que movit quaestionem, utrum consultum esset Socios germanos etiam in posterum,
ut usque ad id tempus fecissent, vestem illam longam sacerdotum italorum, quam
sottanam vocant, cum pileo quadrato etc. gestare, an praestaret eos (id quod Socie—
tatis institutum habet) in vestitu morem sacerdotum honestorum suae regionis sequi
(422). Hunc morem ut Socii sequerentur, Natalis suadebat (423); ita Socios catho-
licis gratiores fore et minus difficultatis experturos esse Canisius censebat (441);
postea autem Borgias etiam singulos collegiorum germanicorum rectores rectorum·
que consultores sententiam dicere iussit (463); atque horum nonnulli, id quod
nondum notum est, contra sentiebant; aliquorum, ut rectoris spirensis, verba suo loco
ponam (499). Borgias nihil censuit esse immutandum.

Singulares difficultates Borgiae, Natali, Canisio in litteris fundationis collegio-
rum dilingani et herbipolensis concinnandis superanda-e fuere. Cardinali Truchsess
vehementer instanti et multa promittenti (15 46) a. 1563 Socii Roma missi erant,
qui Dilingae et in ipsius universitate docerent, et iuvenum contubernium ab ipso
conditum regerent. Verum anno 1565 Romae secunda Societatis congregatio generalis
sic, secreto tamen, decrevit: Praeposito generali potestas esto collegium dilinganum,
nisi cardinalis certo tempore promissis steterit, dissolvendi et Socios Dilinga avo-
candi (757). Attamen a. 1566 res eo deducta est, ut Dilingae de litteris fundationis
agi posset (276). l'. P. Natali et Canisio per dies aliquot cum cardinali acriter
disputandum et contendendum fuit (³257 620), ut Societati sua in universitate et con-
tubernio administrandis libertas constaret: ille etiam nimios professores exigebat (622)
et plus sacrarum caerimoniarum, quam reliquae occupationes ferrent (65 349);
statutum denique est, ut Societas universitatem totam curaret, sed curae illi integrae
non obligaretur antequam dotatio esset absoluta; interim autem magistros dare

¹ firm-ardus Gollwiu (lgnatius von Loyola und die Gegeureformation, Halle
1395, 469) S. l'iuni V. a Societate lesu alienum fuisse denuntiat: „Der inquisitor
nichele tiliislieri war kcin Freund der Gesellschaft —— dasiir war er sehon ein allzu
einseitiger Dominikaner — und ist es auch als Papst Pius V. nicht geu'oi·de11.“
Haec haud ita recte dici patet ex iis, quae modo posui.

