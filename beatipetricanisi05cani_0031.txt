Π. Prooemium voluminis quinti. XXV

accidit. Hic a curia romana petierat aliqua ad ecclesiae germanicae utilitatem com-
modumque spectantia3 nihil impetravit; immo renuntiatum est, ipsum Romae male
audire. Optimus praesul dolorem vehementem ea ex re captum per litteras in sinum
cardinalis Truchsess effudit; cardinalis rogatu Canisius S. Franciscum Borgiam
obtestatus est, ut Romae, quandocunque posset, archiepiscopum excusaret, laudaret,
adiuvaret; omnino hoc sedi apostolicae commendandum esse notavit, ut archiepiscopos
Germaniae valde „molliter⁴‘ tractaret atque etiam honoribus prosequeretur; dignos
enim eos esse eiusmodi officiis, cum diu in maximis periculis adversus haereticos
constitissent (301). ,

Ne mireris, Canisium tam saepe suas admonitiones Romam misisse. Borgias
praepositus generalis planis verbis ei praeceperat, ut, quotiescunque aliquid, quod
Germaniae prodesse posset, ipsi in mentem venisset, id secum communicaret neve
dubitaret, quin pontifex rem intellecturus esset (205).

Cardinalem Ottonem Truchsess de Waldburg episcopum augustanum
religionis studiosissimum fuisse satis iam significatum est. Idem Dilingae universi-
tatem, adulescentum studiosorum contubernium, Societatis collegium a se condita
amplificare et exornare, obnitente haud raro capitulo cathedrali, diligenter stude-
bat (603—623); sacris magna cum sollemnitate operabatur (87 601); disputationibus
aliisque sollemnibus academicis intererat (8 113 602 603); Sociis novam domum ex-
struebat (190). Desiderabantur certe aliqua in eo3 collegio Societatis dotando parum
operae navabat (180 757); aere alieno obrutus (194 386) parcius vivere debebat
(15 46). Sociorum tamen monitu 80 homines ex aula dimisit; in quorum numero
erant cantores, quibus alendis tria milia aureorum quotannis expenderat (8 67).
Societatem Iesu maximi aestimabat et tenerrime diligebat (74 112 605).

Regia in Societatem munificentia Ottonem aequabat vel etiam superabat
Daniel Brendel archiepiscopus moguntinus et collegii moguntini fundator; quam-
quam ne ipse quidem clerum his studiis habebat valde faventem (124). Canisius
eum ⁷‚plus minus 20000 florenorum“, pecuniam ea aetate ingentem, Sociis dedisse
scribit (301).

Ioannes quoque von der Leyen archiepiscopus treverensis et cardinalis
Stanislaus Hosius episcopus varmiensis collegia Treveris et Braunsbergae a se
instituta sollerter fovebant (97 644). Cathedralis ecclesiae spirensis
canonici Spirae, civium protestantium odium nihil timentes, collegium Societatis
incohaverunt (188 461). Collegium deinde, quod paulo post in iustam universitatem
evasurum et Franconiae per duo saecula ingentem utilitatem allaturum erat, a. 1567
Herbipoli condidit Fridericus a Wirsberg episcopus princeps herbipolensis; in-
stanter petierat (125 128 699), diu exspectaverat Societatis homines (365); multum
quoque aedificaverat (277 504) et in fundatione rite conficienda (id quod infra magis
singillatim enarrabitur) vehementer desudaverat (505). Collegium Canisii rogatu (367)
non provinciae Germaniae superioris, cui ipse praeerat, sed rhenanae a praeposito
generali adiunctum est (474 502); nam haec sodalibus abundabat, illa egebat (225
498), atque Herbipolis rhenanis Societatis domibus vicinior erat, quam reliquis (474).
Ceterum Canisius de collegii herbipolensis initiis praeclare meritus est; cum ipso
episcopus iam inde a multis annis consilia communicaverat; ipse ea per multas
epistulas moderatoribus romanis commendabat (47 128 288 293 365); 2¹l2 hisce
annis (ut de superioribus nihil dicam) ipse quater Herbipolim profectus est (127 693
702—-707 709—711). Canisii opera Fridericus episcopus aliis quoque in rebus
utebatur. Anno 1567 ille per tempus sacrae Quadragesimae in ecclesia cathedrali
tres singulis hebdomadis contiones habuit (401), audientibus etiam templi canonicis
et vicariis (701); eadem Quadragesima episcopi iussu bis singulis hebdomadis omnes
civitatis pueri famulique in ecclesiam Franciscanorum congregati sunt, ut ex Canisii
ore doctrinae christianae explicationem acciperent (702). Praeterea Canisius epi-
scopo ipsi, quo melius gregem pasceret et suae ipsius saluti consuleret, saluberrima
consilia non verbis solum, sed etiam scriptis dedit (413—417). Exhortatur eum,
ut caveat, ne ex Lutheranis Calviniani evadant; ut, quinam libri novi per episco-

