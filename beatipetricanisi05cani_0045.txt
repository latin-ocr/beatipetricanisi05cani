ΙΙ. Prooemium voluminis quinti. XXXIX

quibusdam saeculi XIX. haec repetuntum neque vero iis sufficiunt. Cum apud Hasium,
Raderum, Dorignium, Pythonem -in valetudinario ex mensa lautissimis epulis ex-
structa familia canisiana vel sola, vel una cum pauperibus vescatur, apud illos soli
pauperes vescuntur, Canisio et omnibus eius propinquis ministrantibus; astant multi
ex primoribus civitatis, spectant, lacrimas profundunt. Iidem biographi recentes
exhortationem a Canisio ad senatum habitam ex domo Triestii maioris sollemnitatis
gratia in curiam reipublicae transferunt; vinum honorarium tollunt; pretiosum donum
ponunt, quod a senatu oblatum Canisius recusat (661 665). Verumtamen, ne nimius sim
in reprehendendo, facile concedo, eiusmodi ornamentis figuram Canisii obscurari quidem,
sed non deleri. Demus aliquid consuetudini superioris aetatis! Hanc statim prorsus
oblitterari difficile erat; vitae Sanctorum potissimum pietatis excitandae causa scribe-
bantur: etiamsi quid veritati historicae detrahebatur, manebat et fortasse etiam ampli-
ficabatur veritas quaedam moralis et aesthetica sive utilitas vitae et elegantia dictionis.

Hoc porro alii videant: Num in fabularum canisianarum numerum id quoque
ascribendum sit, quod chronica quaedam ordinis birgittani saeculo XVII. scripta
habent: Canisio Colonia Noviomagum eunti Mariaearbore (Marienbaum) plurimos
visos esse daemones tecto monasterii, quod ordo Sanctae Birgittae ibidem habebat,
insidentes, atque ex ea specie Canisium monasterii sanctitatem cognovisse (651).
Argumenta, quae nihil dubii relinquant, usque adhuc non suppetunt.

Singularia. et mira, vera tamen sunt, quae Bartholomaeus Vallonus Societatis
frater scholasticus in mari hadriatico a piratis captus, ad Societatis moderatores
rettulit duabus epistulis, quarum unam, vinculis onustus, in turcica servitute, alteram.
Alexandriae liberatus, in mari scripsit (58 271).

4. Anno 1566 Basileae in lignum incisa et in lucem emissa est prima et anti-
quissima, quae quidem adhuc exstet, Canisii figura3 sed haec quoque fabulosa
est (852). Veram indolis suae imaginem Canisius ipse in epistulis pinxit. Hanc,
puto, iam satis ostendi. Pauca addo lineamenta. Canisius orationem magnifacit
et in ea spem suam reponit. Instat, ut Socii romani comitia imperii Augustae
habenda Deo commendent (190). Socios colonienses per Kesselium rectorem hortatur,
ut pro imperatoris exercitu in Hungaria belligerante Deum precentur (327). Herbi-
poli per Quadragesimam contionaturus a Sancto Francisco Borgia praeposito generali
petit, ut- ipsius et universae Societatis orationibus adiuvetur (385). Wendelinam
sororem monet, Claram ipsius sororem, ordinem Sanctae Clarae ingressam, orando
multum apud Deum valere (334). Fulget etiam in Canisio summa in auctoritatem
ecclesiasticam reverentia et oboedientia. Petierat ille, ut in Germanorum gratiam
regula illa Iudicis tridentini, quae de sacra Scriptura in vernaculam linguam versa
et de controversiis vernaculo sermone conscriptis est, mitigaretur (23); Roma
renuit (51); Canisius prorsus conticuit. Grave erat Canisio, pontificis per Germaniam
nuntium agere: sed „in his germanicis peregrinationibus“. inquit, „nihil aeque me
consolatur atque sancta oboedientia“ (157); ex eodem itinere Moguntia m. Ianuario
a. 1566 Francisco Borgiae praeposito generali scripsit, iam „debilitatas sibi esse
vires et solitum abesse vigorem& addidit tamen: Dominus „nos obedient-iae sanctae
filios in vita et morte esse concedam* (181) Pari animi promptitudine Societatis
moderatoribus obsequebatur. Mense Iulio a. 1566 cum Borgia conquestus est, quod
collegio monacensi magistri, collegiis paene omnibus ministri deessent: se tamen in
omnibus rebus iudicium maiorum esse secuturum affirmavit (278—279). Proximo
mense ad eundem praepositum generalem rettulit, per cardinalem Augustanum suam
operam et ad synodum dioecesanam et ad concilium provinciale expeti: „mihi“‚
inquit, „gratius nihil erit quam superiorum meorum audire ac sequi sententiam“ (294).
Verumtamen si quando excusationem afferendam esse censebat, eam afferre non vere—
batur. Ita litteris Augusta Vindelicorum 14. Februarii 1566 datis Borgiam rogavit,
ne de rebus comitiorum imperii Romam singillatim referre iuberetur: Societatis enim
adversarios eandem vituperandi et calumniandi causas captare (190). Sancta quadam
libertate ex sacro suggestu dicebat2 ut cum in contione Augustae eorundem comi-
tiorum tempore de indulgentiis habita: ,Nos Catholici‘. inquit, „nequaquam negamus,

