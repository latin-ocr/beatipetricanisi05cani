Furstenavia 28. Dec. 1565. 155

Dioecesis osnaburgensis pessime habebat. Qui Ioannem in ea regenda proxime
antecesserat, Franciscus a lValdeck episcopus, „Agendani“ sive rationem divinorum
officiorum agendorum praescripserat ab Hermanno Bonno, Lutheranorum lubeccen-
sium superintendente, conscriptam; quam a. 1544 in ipsa urbe clerus et saecularis
omnis, praeter capitulum cathedrale, et- religiosi omnes, praeter Dominicanos, re-
ceperant. Catholicis duae tantum relictae sunt parochiae, altera ecclesiae cathe-
dralis, altera ecclesiae collegialis S. Ioannis Baptistae; ecclesias Beatae Mariae
Virginis et S. Catharinae senatus urbis protestantibus tradidit. His difficultatibus
iungebantur pessimi multorum sacerdotum mores, magnum aes alienum a Francisco
Vfaldeckio episcopatui conflatum, iurisdictionis tum civilis tum criminalis pertur-
batio, militum incursiones, morbi contagiosi (Kampschnlte l. c. 124—127, Detener,
Johann Graf von Hoya, in „Allgemeine deutsche Biographie“ XIV, 246—2501).

Commendonus Bruxellis 13. Novembris 1561 Borromaeo ssscripsit: Se Hoyae,
ubi primum cum eo congressus esset, commendasse, ut Osnaburgi collegium Socie-
tatis conderet. Respondit Hoya, se Sociis desertum quoddam monasterium una cum
eius reditibus, quos capitulum cathedrale teneret, traditurum esse. A Borromaeo
autem Commendonus petebat, ut se per litteras certiorem faceret pontifici collegii
illius instituendi consilium placere; se ad Hoyam ea relaturum esse (ex apogr.
antiquo litterarum Commendoni, quod est Londini in museo britannico, ,M S Egerton
1077* f. 18311—1852). Hoya de collegio Osnaburgi instituendo cum Sociis coloniensi-
bUS, P. Hieronymo Natale Societatis visitatore, Iacobo Lainio praeposito generali,
Commendono nuntio agere coepit; cuius rei gratia Osnaburgi monasterium ordinis
Eremitarurn S. Augustini instaurare et Societati tradere cogitabat (Hausen 1. c. 386
397 406 4294 437³ 440 448. Epp. Nadal H 104—105 110-111); Augustiniani
enim, praeeunte Ger-ardo Hecker Lutheri amico, fere omnium primi ab ecclesia
catholica recesserant (Kanzpsclmlte l. c. 122—123). Canisius autem tum de collegio

illo tum de aliis rebus sub a. 1563 Hoyae scripsit (Can. III 551).

Dubium non est, quin Canisius hoc tempore id, quod episcopis monasteriensi
et paderbornensi per litteras praestitit, cum osnaburgensi coram egerit: Tradidit ei
authenticum concilii tridentini exemplum atque breve pontificium, quo Pius IV.
Canisium ipsi commendabat simulque, ut decreta tridentina exsequeretur, eum horta-
batur, additis fortasse singularibus aliquot tum laudationibus tum consiliis. Has

tamen litteras nusquam repperi.

Canisius se, dum in aula furstenaviensi versetur, frequentes habere contiones
scribit. Neque id mirum est. Erat enim sacrum tempus Adventus et Nativitatis
Domini, et Canisii contiones Furstenaviae tanto gratiores essent necesse erat, quanto
magis ea aetate Germania idoneorum contionatorum penuria laborabat. Arci fursten-
aviensi coniunctus erat pagus sive oppidum cum sua ecclesia (qua nunc protestantes
utuntur [Mithoff l. c. VI 50]). Atque etiam m. Augusto 1562 l'.Henricus Dio-
nysius S. J. Furstenaviae, ut ipse Hoya testatus est, ,conciones multas apud populum“
habuerat (Epp. Nadal H 105). Censeo igitur, Canisium Furstenaviae in ecclesia
parochiali dixisse tempore quidem Adventus diebus 16. et 23. Decembris, quae erant
Dominicae ΙΙΙ. et IV. Adventus, ac die 21. Decembris, qui erat dies festus S. Thomae
Apostoli, et aliquot aliis diebus (fortasse 17„ 19., 24. Decembris: qui erant feria ll.
et lv. tertiae hebdomadae Adventus et vigilia Nativitatis). Quod autem ad tempus
natalicium attinet, ipse Canisius S. Francisco Borgiae scripsit 29. Decembris 1565,
se „in eo quatuor iam diebus pergere concionari“; et 27. Ianuarii 1566: ,Ad finem
Decemb. Reuerendissimum Osnaburgensem in lVestplialia reliqui. . . . Ferijs autem
Christi natalitijs, cum apud dictum Reuerendissimum agerem, sum quotidie concio-
natus de his rebus, quae apud istos in maiore sunt controuersia& Num igitur etiam
30. Decembris, quae dies Dominica erat, et 531„ qui olim et ipse nonnullis locis
festus ,de praeceptou erat, contionatus sit, definire non audeo, praesertim cum
29. Decembris Borgiae scripserit: ,Non sinam boc loco me diutius retineri. Recta

petam⁴⁴ etc. (vide infra p. 157).

