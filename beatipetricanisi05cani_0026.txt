XX ΙΙ. Prooemium voluminis quinti.

nos habebunt (690) et homines esse iudicabunt, qui res politicas tractent et prae-
esse malint, quam humilia officia praestare, ad quae praestanda a Deo vocati simus
(209); indignabitur imperator (691): et disciplina religiosa et res scholasticae de-
trimentum capient (227-228); pontifex quodvult non consequetur (202—203).
Ceterum, inquit, „quod ad me spectat, in utrumque casum me paratum sentio, Domini
gratia'‘ (209). S. Franciscus Borgias Canisio promisit, curaturum se, ut pontifex
moneretur; „quae ille, rebus intellectis, constituerit, nos quoque optima iudicabimus“
(227). Prudentissimo pontifici facile persuasum est; praestare ait, ut Socii in col-
legiis et locis vicinis, unde facile in collegia reverti possent, sacra ministeria
exercerent (264); Canisius legatione liberatus est (270).

Redeo ad comitia imperii Augustae Vindelicorum a. 1566 habita. De
horum exitu multum timebatur3 periculum enim erat, ne Maximilianus II. imperator,
ambigui et claudicantis ingenii homo, cum ordinibus protestantibus novum quoddam
„Interim“ componeret, vel saltem constitueret, ut religionis conciliandae gratia concilium
nationale vel colloquium haberetur (170 176 248—249). ⁴protestantes hoc quoque
sibi proposuerant, ut ex „pace religionis“ augustana expungerent „reservatum
ecclesiasticun1“ sive legem illam, qua episcopi, abbates, ecclesiastici reliqui, ubi ad
Lutheranos transissent, et officio et reditibus ecclesiasticis cedere iubebantur (249),
At comitia faustius evenerunt. Multa de iis in hoc volumine ponuntur, quae nec
Canisii biographis nec iis qui de comitiis scripserunt, nota erant. Pius V. a Fran-
cisco Borgia sex lesuitas petierat, qui cardinalem Commendonum ad comitia a se
legatum iuvarent; cum tamen sine maxima religionis iactura tam multos dari non
posse audisset, satis sibi fore significaverat, si Patres Natalis et Ledesma Roma
Augustam mitterentur (574); simul cardinalis Amulius Commendonum perlitteras
hortatus erat, ut Canisii quoque opera uteretur (575); Borgiam cardinalis Truchsess
monuerat, Canisium comitiis quam maxime necessarium esse3 eum enim apud prin-
cipes catholicos‚ maxime apud archiepiscopos electores moguntinum et treverensem
et apud episcopum herbipolensem, „incredibili“ auctoritate florere (728). Primum
actum est de ope imperatori adversus Turcas ferenda, quorum exercitus Austriae
horrendum exitium minabatur. Natalis non suo solum, sed etiam Canisii nomine
per litteras Romam missas praepositum generalem obsecravit, ut pontificem adiret
et hoc ei declararet: Imperatorem, si iis in angustiis pecuniarum subsidia abipso
accepisset, in rebus religionis ei esse obsecuturum. Adiit Sanctus Franciscus Sanc-
tum Pium, neque hic dubitavit, larga nummorum solutione Maximiliani in ecclesiam
catholicam aequitatem et favorem comparare (218). Imperator, quod ad externam
speciem attinet, in comitiis plane catholicum se praestabat (196 215 582); Matthias
Cythardus dominicanus coram eo eiusque aulicis „admodum catholice⁴‘, ut Canisius
ait, contionabatur (215); cum Canisio in ecclesia cathedrali contiones quadragesimales
habente protestantes aliqui ad ecclesiae portas astantes carnes vorassent et in ipsa
ecclesia aquam sacram inquinassent, imperator auctoritatem suam serio interposuit
(561). Veniebant ad Canisium audiendum multi (215 225) atque etiam nonnulli
ex adversariis (561); is quater singulis Quadragesimae hebdomadis dicens, doctrinae
catholicae capita, quae protestantes in controversiam vocaverant, defendebat; ut
quae spectant verbum Dei, traditiones, iustitiam christianam, opera bona, indulgen-
tias (562—572). Praeterea rogatu Mariae imperatricis semel singulis hebdomadis
in templo S. Catharinae ad feminas nobiles germanicae nationis cum ipsa versantes
orationem habebat (559). Cardinalis Commendonus Canisio in ecclesia cathedrali
peccata confessus cst (578ss idem in sacello Sociorum saepe sacrum faciebat (542).
Per hebdomadem maiorem tanta erat Italorum, Hispanorum, Germanorum peccata
confitentium multitudo, ut sex Societatis sacerdotes occupat-issimi essent (224); in
cathedrali templo sacrae caerimoniae admodum pulchre et pie, plurimis astantibus,
agebantur (542). Caluisius aliam quoque rem ageret necesse suit: Fridericus llI.
Palatinus princeps elector idemque Calvinianismi praecipuus patronus libellum dis-
seminaverat, quo imperium tranquillum fore nisi exstincto penitus papatu negabatur,
ct lcsuitas omnium malorum auctores esse affirmabatur: cardinalis Truchsess

