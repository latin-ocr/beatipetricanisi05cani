XVI ΙΙ. Prooemium voluminis quinti.

Ipsius Canisii epistulas, quantum ad hoc volumen pertinent, pono
omnes, quotquot nactus sum, easque integras, paucis tantum verbis,
quorum locus infra p. 469 punctis interpositis designatur, exceptis3
haec enim de iis rebus sunt, quae ex una parte ad historicam cogni-
tionem haud admodum valent, ex altera parte interna ac domestica
spectant neque forensem lucem habere debent. Plerasque quoque ex
epistulis Canisio missis integras edo; aliquas, sicut in superioribus
voluminibus feci, in regesta contraho, vel non pono nisi aliquas earum
partes.

III. Epistulae et monumenta huius voluminis eiusdem fere gene-
ris sunt, atque epistulae et monumenta voluminis quarti; distinguitur
tamen hoc volumen a superioribus eo, quod maiorem habet numerum
litterarum illarum, quibus legationes renuntiantur („Gesandtschafts-
berichte“): relationes enim habet, quas de pontificiis legationibus car-
dinalis Ioannes Franciscus Commendonus et Canisius ipse Romam, de
caesarea apud pontificem legatione Prosper ab Arcu Vindobonam
miserunt.

IV. Quibus de rebus in huius voluminis epistulis actisque agatur,
aliqua ratione ex ipsis eorum, qui epistulas dederunt vel ad quos
illae datae sunt, nominibus colligi potest; praecipua pono nomina:
Sanctus Franciscus de Borgia societatis Iesu primum vicarius, deinde
praepositus generalis; venerabilis Magdalena Ferdinandi I. imperatoris
filia; cardinales Marcus Antonius Amulius episcopus reatinus, Ioannes
Franciscus Oommendonus, S. Pii V. in comitiis imperii augustanis
legatus, Stanislaus Hosius episcopus varmiensis, Otto Truchsess de
Waldburg episcopus albanensis et augustanus; cardinales inquisi-
tores generales cuncti; archiepiscopi et episcopi bremensis, herbi-
polensis, monasteriensis, paderbornensis, salisburgensis, surrentinus3
Coloniensis reipublicae senatus: P. Hieronymus Natalis Societatis per
Germaniam et Galliam visitator, PP. Oliverius Manareus et Antonius
Vinck provinciarum francicae et rhenanae praepositi provinciales;
Ρ. Theodoricus Canisius Germaniae superioris viceprovincialis3 rectores
collegiorum Societatis coloniensis, dilingam, ingolstadiensis, mogun·-
tini, monacensis, oenipontani, p1·agensis; Georgius Fugger patricius
augustanus: Ioannes Retliius S. J. regens gymnasii trium coronarum
coloniensis.

Volumen hoe ab ineunte ni. Februario a. 1565 usque ad exeuntem
m. Iulium a. 1567 procedit, sive a tempore, quo, Iacobo Lainio prae-
posito generali mortuo, Sanctus F ranciscus Borgias cum vicarii gene-
ralis potestate universam Societatem Iesu regere coepit, usque ad
tempus, quo Canisius Societatis per Germaniam superiorem praepositus
provincialis, legatione argentoratensi perfunctus et fere per hebdo-
madem Dilingae Augustaeque moratus, Oeniponteni petiit, ut collegium
visitaret et gravia negotia cum Ferdinando ΙΙ. archiduce eiusque
sororibus tractaret.

