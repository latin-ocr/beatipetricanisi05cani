ΙΙ. Prooemium voluminis quinti. XXXIII

deberet eo tantum numero, cui alendo reditus satis essent: sin autem plus praestaret.
libere praestaret (621). Unum, quod Societas urgebat (64 66), cardinalis ne multis
quidem conatibus impetrare pote1·at; consensum dico capituli cathedralis (112). Ita
collegium dilinganum diu fundamento infirmo haerebat. Herbipoli quoque, quia
episcopus et capitulum inter se dissidebant (432), consensus illius impetrandi spes
exigua vel nulla erat; neque tamen illic magni intererat, ut canonici consentirent:
nam collegii reditus maximam partem bonis monasterii Clarissarum deserti constabat;
consuetudo autem herbipolensis ferebat, ut de monasteriis desertis episcopus, maxime
cum pontifex consensisset, libere constituere posset (432). Natalis tamen et Cani-
sius primum contenderent et laborarent necesse erat, ne episcopus Sociis ea iniungeret,
quae praestare Societatis non erat, ut visitationes canonicas ecclesiarum et decan-
tationes officiorum divinorum (695). Deinde episcopus exigebat, ut Societas in ipsis
litteris fundationis reciperet fore ut sodales aliqui theologiam docerent et contio-
nandi officium administrarent (365—367); Natalis et Canisius probe noverant, Socie-
tatem instituto suo prohiberi, ne in professores theologiae vel contionatores suppedi-
tandos ita se astringeret, ut eos episcopo ex iustitia commutativa, quam vocant,
deberet3 existimabant autem, Societatem iis dandis ita se obligare posse, ut sibi
ipsi eam fidem praestare deberet; ita igitur communi consensu litterae fundationis
conscriptae, ab episcopo sollemniter signatae, Romam missae sunt (366 440). At
Borgiae praeposito generali illa Natalis et Canisii subtilitas displicuit (466); litteras
confirmare, antequam obligatio illa omnino sublata. esset, recusavit (466). canisius,
cum id accepisset, ingemuit; Borgiae, quanta incommoda ex eius recusatione secutura
essent, exposuit (419 430); „verum“‚ inquit, „his omnibus non ita moveor, ut mihi
discedendum putem a sententia Tuae Paternitatis, ut quae potest et debet ea,
quae a filiis committuntur improvide, pro autoritate sua corrigere atque supplere.
Vindicanda est instituti huius libertas, inhaerendum praescriptis legibus, praevertenda
pericula et incommoda, quae pacta illa secum adferre videntur, si simpliciter admit-
tantur atque confi1·mentur“ (431). Nova postea difficultas accessit; Borgias 1500
florenorum, quibus collegium dotandum erat, tertiam partem salario contionatoribus
ecclesiae cathedralis obvenienti constitui intellexit; hanc pecuniam admitti posse
negavit3 dotationem eiusmodi onere liberam esse debere (466). Natalis igitur et
canisius, Herbipolim denuo profecti, episcopum, Canisio „ducem verbi“ agente, de
praepositi generalis voluntate certiorem reddiderunt; obstupuit ille et indignatus ex
conclavi abiit; sed tandem, Canisii eloquentia victus, omnia concessit (709). Messem
herbipolensem pulcherrimam fore praedixit Canisius (366-367).

Aliud molestiarum genus Canisio praeposito provinciali parabant contionatores
aliqui. P. Georgio Schorichio, Monachii contionanti, nimium erat commercii cum
ducis familia et aulicis (89 322); quod ne tunc quidem intermissum est, cum Schori-
chius studiorum theologicorum causa a Canisio in collegium romanum amandatus
esset; multa ex Urbe scribebat eaque imprudenter (387 474); Albertus V„ ut in
Socios multum sibi sumebat (527), ita Schorichium mox Roma a se revocatum iri,
(promissa, ut videtur, eius opera comiti Helfensteinio) pronuntiavit (496); Societatis
vero moderatores apud ducem efficiendum sibi esse censuerunt, ut Schorichio Romae
manere liceret, donec ad doctrinam et pietatem plenius institutus esset (509); id
quod sapientissime factum esse Schorichius postea praeclaris factis confirmaturus
erat. P. Martini Stevordiani contionibus tum Augustani (73) tum Monacenses (324)
delectabantur: archiepiscopus salisburgensis (323) et episcopus herbipolensis (179)
eum sibi petierunt contionatorem. Minus mores hominis placebant (290 439); habe·
batur ille per civitatem conviva hilaris, poculorum amator (89 112 158); saepe
monitus, saepe meliora pollicitus (324 767), interdum in veterem morbum recidebat
(438). Non erat ipse solus in culpa; a. 1566 Canisio auctore a Bavariac duce pe-
tierat, ut se virium animi instaurandarmn gratia Coloniam migrare sineret (193);
ibi enim Ρ. Leonardus Kessel collegii rector et animarum medicus peritus eius
sanandi curam in se susceperat (178) ; verum dux abeundi veniam dare renuit (290) :
ex ducis autem aulicis aliqui nummos Stevordiano mittebant, quos ille clam collegii

Braunsberger. Canisii Epistulae et Acta. V. c

