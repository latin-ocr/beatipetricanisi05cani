Dilinga 7. Febr. 1565. 3

Hos uobis gratos fore hospites non ambigo, quando de Germanica
natione praeclare mereri gaudetis, et maiorem illic charitatem libenter
exercitatis, ubi grauiorem animarum iacturam perniciemque uigere
non ignoratis. Ac peculiariter quidem ut philippum Fuggerum uobis
commendatum habeatis orant parentes, quibus permultum sane debe-
mus, Octaviano illius fratri bene cessit, quod nostros acceperit in
Vrbe praeceptores. Tanto magis de philippi quoque progressu spe-
ramus, de cuius ualetudine, ingenio, moribus et literatura Dominus
Philippus, qui antea eiusdem praeceptor fuit, coram admonebit.parentes
curam utriusque filii nobis permittunt integram, praesertim in ijs quae
ad studia moresque pertinent. At Dominus philippus expendet quae
ad uictum et uestitum spectant: habebit et curam ut rectius ualeant,
praesertim natu grandior. Nec dubito quin bonus hic sacerdos uestro
iudicio se facile subijciet, uestrisque consiliis libenter utetur. Sint
igitur boni et nobiles isti adolescentes R. T. et patribus alijs imprimis
commendatj 1. Inter illos est Godefridus Zott, cuius pater Caesaris
consiliarius Oeniponti nostros amat plurimum, et dignus sane, cuius
filium praeclarae indolis adolescentem et nos vicissim amemus atque
promoueamus. Caeterum quod ad Germanos alios, qui gratis in Col-
legio aluntur, attinet, dolemus illos ad bonam frugem raro peruenire
nobisque plus molestiae quam gratitudinis frequentera exhibere 2. Sed
alii aliis meliores sunt. Salutari praeter patres et fratres opto ex
me Germanosb, quos Ecclesiae utiles et patriae suae conuenientes
ministros fore desideramus. Oret pro nobis R. T. quam spero saluam
videre, si Dominus uoluerit 3. Dilingae .7. Februarij 1565.

Seruus in Christo P. Canisius.

† Reuerendo in Christo patrj Ursmaro Societatis Jesu et collegij
germanici gubernatorj Romae.

Has litteras Romam secum attulerunt illi ipsi, quorum commendandorum gratia
Canisius eas dederat. Commendare autem volebat, ut omnino videtur, primum quidem
Gervicum baronem de Schwarzenberg canonicum herbipolensem Ottonisque Truchsess
cardinalis Augustani propinquum, ac Philippum Eduardum Georgii Fuggeri et Ur·
sulae de Lichtenstein filium, deinde Godefridum Sebastiani Zott de Pernegg con-
siliarii „regiminis Austriae superioris“ filium, et Guilielmum de Losch, cuius pater
Guilielmus Monachii apud Albertum v. Bavariae ducem „magistrum domus“ et
consiliarium agebam vide Can. IV 582 671 709 740, et infra p. 5—6.

Horum ducem agebat „Philippus Doberainer sacerdos“. Is († 1577), ex Tirschen-
reuth Palatinatus superioris oppido ortus, loannis Iusti Lanspergii Cartusiani
coloniensis, quem canisius amicum et quasi patrem habuerat (Can. I 37), „pharetram
divini amoris“ (Canisii hortatu 5³) germanice verterat (cf. Can. ΙΙ 680) et, „Ein edels
Schatzbiichlein der Gijttlichen liebe“ inscriptam, a. 1563 Magdalenae archiducissae

a) Ita in archei. correctum est ez vehementer. b) Ιὶιι — 1⁴‹lque ab ipsu, ut ridetur, san. —
in arch. corr. est ea: Salutari illos omnes ex me uelim Germanos.

 

¹ De his vide, quae sub ipsas has litteras dicentur.

2 Vide Can. IV 7702771.

³ Canisius iussus erat ad comitia societatis, quibus novus praepositus geno-
ralis eligeretur, m. Iunio Romae adesse; vide Can. lV 787.

1*

