136 1264. Canisius S. Francisco de Borgia. Colonia 22. Nov. 1565.

neglexisset, iam consecrari neque in illa dioecesi, neque alibi posset (c. 1, Dist. C;
c. 2, Dist. LXXV; cf. Cone. Chalced. can. 25, apud C. J. v. Hefele, Concilien·
geschichte 1², Freiburg i. ΒΓ. 1872, 526). Concilium porro tridentinum constituit:
,Ecclesiis cathedralibus seu superioribus, quocunque nomine ac titulo praefecti, . . .
si munus consecrationis intra tres menses non susceperint, ad fructuum perceptorum
restitutionem teneantur3 si intra totidem menses postea id facere neglexerint, eccle-
siis ipso iure sint privati“ (Sess. XXIII, c. 2 de ref.). Atque archiepiscopi olim
ab omnibus provinciae suae ecclesiasticae episcopis consecrari debebant (c. 5, Dist. LI;
c. 1, Dist. LXIV3 c. 1, Dist. LXV13 c. 6, X 1, 11). Postea tamen in Germania
ius consecrationis, potestatem confirmationis quasi sequendo, ad romanum pontificem
devolutum est, ita ut archiepiscopi per alios consecrari non possent, nisi pontifex
aliter mandasset, vel consuetudine legitima aliud receptum esset (Fr. Sclmmlc'-
yrueber S. J., Jus ecclesiasticum universum Ι, l. 1, tit. 6, ξ S, n. 78 [Ed. 2, Dilingae
1527, II 184]). Atque ex iure communi ad consecrationem necessarii sunt episcopi
tres (c. 5, Dist. LI; c. 1. Dist. LX1V; c. 7, X 1. 11); quamquam ex pontificis dis-
pensatione ad eam sufficit unus cum duobus abbatibus vel aliis presbyteris in digni-
tate constitutis. De loco denique consecrationis olim statutum erat, ut archiepiscopi
in sua metropoli consecrarentur (c. 5, Dist. LI; c. 6, X 1, 11); concilium autem
tridentinum ita praecepit: „Consecratio . . ., si extra curiam romanam fiat, in ecclesia,
ad quam promoti fuerint, aut in provincia, si commode fieri poterit, celebretur“
(Sess. XXIII, c. 2 de ref.).

Dubitari non potest, quin Amulius, quae Canisius ad eum rettulerat, suo
tempore cum summo pontifice communicaverit; ita, puto, Canisius novo pontifici
Sancto Pio V. ex parte ansam dedit ad litteras Roma 25. Ianuarii 1566 Danieli
archiepiscopo moguntino atque simili prorsus exemplo Ioanni quoque archiepiscopo
treverensi mittendas; utrumque Pius certiorem facit, se de ipsius „probitate et
Catholicae religionis studio . . . eiusmodi testimonia habuisse, quae iucunda⁷ sibi
admodum et optata fuerint“; cum autem in Germania haeresibus pastorum negli-
gentiam et cleri depravatos mores praecipuam praebuisse caussam constet, fideles
verbo et exemplo diligenter pascendos, clerum ad vitam emendandam exstimulandum,
concilium tridentinum et ab archiepiscopis, et ab ipsorum suffraganeis episcopis
fideliter observandum esse: ad comitia imperii proxime Augustae habenda non pro-
curatores mitti, sed episcopos ipsos adire debere, ut coniunctis viribus, ne res ad
religionem catholicam pertinentes tractentur, neve vel apostolicae sedis vel episco-
porum iura violentur, impediant; simul eos ut ecclesiis bona sacrilege ablata resti-
tuantur, instare debere; de ceteris rebus episcopos per cardinalem Commendonum
pontificium in comitiis legatum monitum iri; pontificem propensissimum esse ad
concedenda, quaecumque vel ad fidelium salutem, vel ad episcoporum honorem et
commodum pertinere possint. Ita Iac. de Laderchio Congr. Orat. in Baronii „Anna-
libus Ecclesiasticis'‘ ab ipso continuatis XXXV (ed. nova, Parisiis, Friburgi Helv„
Barri-Ducis 1880), in a. 1566 n. 222 223. Similem epistulam Pius V. iam duobus
diebus ante (23. Ianuarii 1566) ad Fridericum episcopum herbipolensem dederat,
in qua etiam haec duo nominatim episcopo praecipiebat: 1) ut, quae de seminariis
clericorum instituendis Tridenti decreta essent. primo quoque tempore exsequeretur;
2) ut clericorum dioecesis herbipolensis, qui vere catholici et doctrinae vitaeque
honestate ad officia Deo sedique apostolicae praestanda idonei essent, indiculum
sibi mitteret. Epistulam posuit Laderchius l. c. n. 223; qui ad reliquos quoque
Germaniae episcopos eadem scripta esse affirmat.

1264. CANISIUS S. FRANGISCO DE BORGIA‚ praeposito

generali Societatis Iesu. Colonia 22. Novembris 1565.
Ex apogr. epistulae Polanci eod. temp. script0; „Germ 65⁴ f. 59¹¹.

Polancus Canisio, Roma 2. Februarii 1566: „Ale ultime lettere dc Γ. R. fatte
in Colonia (ι 22. (ἰὶ nouembre .ςὶ fece risposta.“

