XXVI Il. Prooemium voluminis quinti.

patum vulgentur, accurate cognoscat; cum clerus acerrima quaeque medicamenta
ferre nequeat, ,mode1·ata“ tamen ei adhibeat (410); consultatio quaedam sive con·
silium ecclesiasticum coram episcopo habitum est, cui Canisius interfuit; decre-
verunt, ut visitationes haberentur; ut in confessariorum gratiam institutio quaedam
cum casuum reservatorum catalogo excuderetur et ,summus poenitentiarius“, a quo
consilia peti possent, constitueretur etc. (705).

Si haec et alia, quae in hoc volumine occurrunt, consideraveris, videbis, in
illius aetatis episcopis multa, ex parte saltem, excusari posse atque etiam debere
ipsa temporum malitia (135 410). Idem de reliquo clero dixeris: quamquam
ne huic quidem viri doctrina et pietate conspicui prorsus deerant; nomino tantum
Martinam Eisengrein parochum theologiaeque professorem ingolstadiensem (312 722),
Ioannem Latomum ecclesiae S. Bartholomaei francofurtensis decanum (803), Thomam
Busaeum ecclesiae S. Stephani noviomagensis decanum (656), Theodorum Lindanum
canonicum vratislaviensem (7 204), Laurentium Surium cartusianum coloniensem,
Canisio amicissimum (532), qui his annis cum aliis libris editis, tum grandi con-
ciliorum corpore in lucem emisso catholicis magno emolimento fuit (444).

His clericis ad religionem sustentandam multum auxilii praebebant aliqui ex
Germaniae principibus, inprimis Albertus V. Bavariae dux (19 56) et Ferdinan-
dus II. Austriae superioris princeps (19); Albertus comitatum hagensem ad ecclesiam
reducebat (493). Ferdinandus archidux Tirolim ab anabaptismo aliisque haeresibus
diligenter ac severe purgabat; qua in re Lanoii rectoris oenipontani atque etiam
Canisii consiliis iuvabatur (777). Ferdinandi sorores Oeniponte habitantes luculenta
virtutis exempla populo praebebant; Societatis collegio romano, ex quo plurimi in
germanicam messem prodibant, quotannis 400 fere aureos pro stipe mittebant (24
484); Societatis collegia in Germania superiore constituta templorum ornamentis
instruebant (224 718); collegio oenipontano cotidie cibos mittebant (374); Societati
Iesu universae „matres optimas“ se praestabant (223). Ac quoniam de Alberto V.
duce dixi, hoc addo: Tanti S. Pius V. eius merita faciebat, ut ipsius gratia nonnihil
de sacrorum canonum rigore remittens, Ernesto eius fiilio, undecim annorum puero,
episcopatus frisingensis administrationem, qnod ad reditus ceteraque bona attineret.
permitteret, reliquis officii episcopalis muniis in alios, donec Ernestus maturus esset.
reiectis (264). Canisius rogatus Ernestum pontifici, gravate tamen, commenda-
verat (263).

Ad laicos catholicos redeo. Rempublicam coloniensem Canisius magnis
effert laudibus (325 685), maxime in litteris, quibus novam „Summae“ suae editionem
ei dedicat; eam vere „supra petram fundata1n“ et nomine dignam esse, quo olim ornata
sit, „fidelis fihae‘ sanctae romanae ecclesiae (159). In republica augustana com-
plures familiae patriciae fidem sedulo tuebantur. Inter quos excellebat Ursula
de Lichtenstein, Georgii ΙΙ. Fuggeri uxor, Societatis patrona liberalissima (9 300ι 535
547), „mariti Christo lucrifaciendi“ studiosa (44), ,in spiritualibus studiis et pietatis
operibus insignis ac admirabilis“ (293).

In iuris peritorum quoque ordine erant, qui ecclesiam strenue defenderent:
Christophorus WVelsinger cancellarius argentoratensis (421 514), Balthasar ab Hellu
cancellarius herbipolensis (128 694), Simon Thaddaeus Eck cancellarius bavarus
(19 766) consiliis et legationibus, Guilielmus Eisengrein (90 831) librorum scriptione
id praestabant. Oeniponte „Domini de regimine¹⁴ Austriae superioris sive principis
consiliarii supremi „lectione1n“ theologicam, quam unus ex Sociis diebus dominicis
habebat, frequentabant (45).

Erant etiam typographi, qui operam eeclesiae dicarent: ut Christophorus
Plantinus antverpiensis (814), Maternus Cholinus et Gervinus Calenius colonienses
(281 444 804), Sebaldus Mayer dilinganus (791—792).

Ad Societatis Iesu homines transeo. Hi eo tempore multas experie-
bantur difficultates. Sicut Romae (24) et Parisiis (403 477), ita plerisque Ger-
maniae locis Societatis collegia inopia rei familiaris laborabant (37 107 225 280):
Canisius aliquando paene desperavit de provinciae suae domibus aere alieno liberan-

