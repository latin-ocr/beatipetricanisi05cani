416 1412. Canisius Frid. a Wirsberg. Herbipoli inter 31. Martii et 2. Apr. 1567.

adducendia essent. Maneat interim fixus scopus Reuerendissimo et
officialibus eius ut primum quum fieri potest, rectius prospiciantb
ecclesijs, inc quibus sacra indigne, et non sine ministrorum ex-
communicatione tractantur.

7. Supersunt tertij generis aegroti in ecclesijs collegiatis, qui
graues uulgo notos abusus adferunt, plaerique per Symoniam ingredi-
untur, non est animus ecclesiae, nisi ad tempus propter lucrum in-
seruiendi, omittunt horas canonicas persoluere, pudet gestare habitum
ecclesiasticum, ac etiam quidam canonici et decani nolunt sacrificare,
aut sacerdotes effici. Jntermittuntur sacra et alia multa, quae pij
fundatores in diuino cultu exerceri uoluerunt, domi aperta illorum
turpitudo cernitur, ocio, luxui, crapulae, et aleae uacant, sunt saepe
ciuibus inhonestiores, delectum ciborum, et praescripta ecclesiae ieiunia
non sine magno scandalo negligunt et contemnunt 1.

8. Difficile quidem sit horum temporum canonicos et uicarios ad
officium reuocare. Sed aliquid tamen hic efficeretur, si meliores prae-
lati2 in huiusmodi ecclesijs eligerentur, si electi de oportunis remedijs
adhibendis a Reuerendissimo admonerentur, uel in aliqua congregatione
inter se ipsi conferrent, quantum hoc quidem tempore a suis impe-
trari posse putarent. Nam si ita dissimulanter in peius abire cuncta
permittimus, nec ullam curationem adhibemus, certo certius iram
Dei magis, magisque prouocamus3‚ et ueluti gladium damus hosti-
bus, quo et nosipsos feriant, et ecclesiam perdant funditus, iusto
dei iudicio4‚ ut plane timent sapientes.

9. Prodesset etiam, si a Canonicis quum primumd assumuntur,
professio certa fidei catholicae exigeretur, praeterea sie diligens habe-
retur studiorum ratio, et locorum, in quibus juniores canonici sint
instituendi. Demuni si quotannis decani suorum defectus, et excessus
maiores annotarent, [et annotatos]f cum Reuerendissimo uel officialibus
eius conferrent. Nam hinc timor fortasse aliquis quibusdam inijceretur,
probi uero rectius in officio continerentui·‘³.

10. Quartum infirmorum genus in monasterijs reperitur, ubi pleri-
que sine religione, sine ordine et regula uiuentes promissae pauper-

a) Ita recte R; abducendi AB. b) prospioeant R. c) Hoc v. deest in BR. d) quam-

primum R. e) si praterea R. f) Haec 2 vv. supplevi ex B. g) Quae sequuntur, in B desunt.

¹ In ipsa urbe herbipolensi 3 exstabant ecclesiae collegiatae: Equestris S. Bur-
ohardi, utriusque S. Ioannis in Haugis (Haug), Novi Monasterii (Neumunster).
Fridericus a WVirsberg episcopus litteris a. 1568 ad capitulum cathedrale missis
vehementer querebatur: Capitulorum cathedralis et reliquorum canonicos vicariosque
atque etiam alios ecclesiasticos in horis canonicis recitandis valde negligentes esse;
eos eo uti vestitu, quo a laicis non distinguantur; esse, qui vix semel singulis
annis, et esse, qui nunquam sacram eucharistiam sumant; vicarios palam vivere in
concubinatu; cathedralis et aliarum ecclesiarum canonicatus aliaque beneficia palam
vendi et emi etc. (C. Braun, Heranbildung I 151—153).

2 Decani, praepositi etc.

³ Iob 36, 13. Cf. Dt 4, 25; 9, 18; 3 Rg 14, 9 etc.

4 Rom 2, 5. 2 Thess 1, 5.

