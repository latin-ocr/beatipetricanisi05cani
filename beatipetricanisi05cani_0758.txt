670 Mon. 747 sive germ. 1. (22). Exeunte anno 1565.

Ioannem ab Hoya convenit. apud eum coactus est manere binas hebdomadas, eoque
amplius; multaque princeps de religione conferebat. productus est illico in templo
principe in sacra rostra, Dominique Natalitias ferias quotidiana dictione populo Osna-
brugensi sanctiores laetioresque fecit“ (ex voluminis VI. exemplo ab Io. Everh. Hazz-
man sub a. 1764 „ex autographis Patris Turck“ exscripto, quod exstat Paderbornae
in bibliotheca theodoriana, Cod. „P. a. 109“ p. 386).

Omnia igitur, quae posui, non ab hominibus Canisio aequalibus, sed a posterio-
ribus narrantur. Quorum aliquos non posse huius rei plenam facere fidem, patet
etiam ex eo, quod illos de aliis Canisii rebus haud recte sensisse constat. Nolim
quidem his verbis notare Rostium, Canisium contionandi gratia Hoyae episcopi
invitatu Osnaburgum venisse asserentem3 nam tametsi certum est, Canisium Pii IV.
mandatu concilii causa eodem venisse, fieri tamen poterat, ut simul contionum causa
ab Hoya eodem arcesseretur: poterat, inquam, fieri; neque enim, unde Rostius ita
factum esse acceperit, scio. Lapsi tamen sunt Turckius, Sandhoff, Strunck, cum Cani-
sium Paderbornae fuisse dicerent; ipse Canisius contra dixit: vide supra p. 152 157.
Erraverunt Python et Dorigny, cum Hoyam rebus a Canisio Osnaburgi gestis, ut
Societatis collegium ibidem condere statueret, inductum esse scriberent: Hoya eam
institutionem ex aliquot iam annis meditabatur; vide supra p. 155. Quaerendum est
igitur: Quibus fontibus scriptores, quos dixi, sunt usi‘? Neque in ⁷,Relatione“ quam
dixi, neque in Rostii Annalibus, neque in libro Caroli Stiive huiusmodi fontes in-
dicantur ¹. Turckius in illius capitis initio (l. c. p. 385) significat, se Sacchini Vita
canisiana et eiusdem Historia Societatis usum esse; in „Historia“ osnaburgenses
contiones praetermittuntur: quae autem in „Vita“ de iis narrantur (Can. 223), ea
Turckius ad verbum, addito „templo principe⁴⁴‚ expressit.

Ioannes Ererardeis Stilve lectores remittit ad Hermanni Hamelmanni „Historiam
renati Evangelii in urbe Osnaburga“, in eius „Operibus“ [genealogice-historicis, Lem-
goviae a. 1711 editis] „p. 1154“; at perperam, cum neque hoc, neque alio historiae
hamelmannicae loco de Canisii contionibus osnaburgensibus quidquam narretur. Sand-
hoff (cuius verbis Riese innititur) specie quidem „Vita Canisii apud Sachin.“‚ re autem
(ut dixi) potius libro utitur Struma-lcii. Qui se res Paderbornae et Osnaburgi a Canisio
gestas ex ,Vita Canis. ap. Sachin.“ hausisse significat. Tres denique Canisii biographi,
quorum dicta supra posui. de suis quidem silent testibus; sed si quis eorum libros, et
maxime horum praefationes, diligenter legerit, persuasum habebit, Oddium et Dorig-
nium librum illum sacchinianum, Pythonem librum dorignianum adhibuisse3 Boero
denique in Sacchini et Dorignii‚ Seguin, Gai-cia, Alet, Daurignac in Boerii auctoritate
nituntur.

lta omnia tandem ex Sacchino exscripta sunt.

Sacchimcs autem (Can. 223) haec habet: „Ad Guilielmum luliacensem Principem
postridie quam Coloniam venerat, ire perrexit: nihil deterritus, cum quidem ingrueret
bruma, siue locorum iniuriis, siue inclementia temporum. Aberat Princeps: quare
ad Episcopum Osnaburgensem Pater diuertit. Apud eum summis precibus binas
hebdomadas, eoque amplius coactus est moram facere cupientem de religione multa
conferre. Productus est illico in sacra rostra: Dominique natalitias ferias quotidiana
dictione osnaburgensi populo sanctiores, laetioresque fecit. Collegium Societatis

¹ Mamm Rost in „Prooemio“ valde breviter, quos auctores „praeter alios“ et
praeter „litteras et manuscripta probatasque senum memorias“ ad „Annales“ con-
scribendos adhibuerit, significat (1. o. p. 2⁰3„ quare, unde canisianum illud factum
acceperit, non liquet. Accepit, puto, ex Sacchini Vita canisiana a. 1616 Ingolstadii
ericusa (de qua mox plura); nam inter a. 1656 et 1662 Dilingae in Societatis lesu
dlsoiplina aliquamdiu versatus est (l. c. p. VIII). C. Sta’c’ve, qui Annales typis vul—
gavit, haec notat: „Ein eigentliches Geschichtswerk . . . wollte Maurus nicht schreiben
und als eigentlichen Geschichtsschreiber sieht er sich nicht an. Auf diesen Stand-
punkt mussen wir uns bei der Lektiire von vornherein stellen. Er hatte bei seinem
Buche vorzugsweise den practischen Gebrauoh im Auge“ (l. c. p. X111).

