„ar-21¹ ’ἰ

a* Μ’ ew *z ,-
sl'. Prooemium voluminis quinti. XXVII

dis (498). Molestius erat, quod a. 1565 fama spargebatur, pueros per Socios castrari, ut
„sanctam castitatem amplecterentur“; producebatur puer, qui ea iniuria per certum
quendam collegii monacensis fratrem laicum se affectum esse asseverabat; at tandem
fraus coram iudicibus per chirurgos cognita, ipsius pueri confessione confirmatay
publicis Alberti V. litteris patefacta est (90). Eodem a. 1565 Iacobus Andreae
Lutheranorum wurttembergensium minister adversus theses aliquot theologicas a
Sociis ingolstadiensibus vulgatas libellum „De maiestate hominis Christi“ edidit, in
quo „hos Iesuitas cum fide Christiana etiam cerebrum amisisse⁴‘ asserebat et uui-
versam Christi ecclesiam adhortabatur, „ut sibi ab his Zwinglianis Iesuitis caveret⁴‘
(132). Anno deinde 1566 Guilielmus Bidenbach et Lucas Osiander ministri stugar-
tienses „Piam responsionem“ ad P. Hieronymi Torrensis S. J. theses dilinganas
Tubingae vulgaverunt, in qua Iesuitas „novum hypocritarum genus‘, ,falsarios“.
„praedones‘ appellabant, et in concilio tridentino „Antichristum et Antichristi sa—
tellites“ „praesedisse“ et homines „reos atrocissimorum criminum, idololatriae, blas-
phemiae, magia& etc. iudices fuisse dicebant (304). „Placet nobis“, inquit Canisius,
„idcirco liber, quod ostendat adversarios a Iesuitis vicinis magnopere sibi formidare . . .
Benedictus Deus, qui nos pro causa religionis ad istorum calumnias ferendas dignos
reddit!“ (302.)

Socii in mediis hisce vexationibus bonis animis erant et impigre laborabant.
Collegia coloniense, moguntinum, treverense florere Canisius, cum regiones illas
peragrasset, ad praepositum generalem rettulit (170 180). Dilingae quoque et Oeni-
ponte ex scholis fructus multi colligebantur (15 381 382 841). Ipse etiam Ioannes
Sturm gymnasiarcha argentoratensis apud protestantes laudatissimus Societatis in
docendo sollertiam industriamque et privatim et palam laudabat (543). Episcopus
herbipolensis iuvenum studiosorum contubernium herbipolense Societati tradere
volebat (366); Bavariae dux optabat, ut Socii Monachii contubernium adulescentium
nobilium susciperent regendum (437); sed Borgias praepositus generalis eam curam,
quantum poterat, defugiebat; cum defugere non posset, rei saltem domesticae pro-
curationem in externos reici iubebat (406 768).

Sacra quoque ministeria Socii exercebant. Augustae ad PP. Elderensem
et Volckium nobilissimi quique peccatorum expiandorum causa accedebant (225 540).
Ibidem Sociorum opera denuo piae peregrinationes ex urbe ad sacra quaedam loca
institui coeptae sunt; quae pietas diu intermissa erat (542). Mense Aprili a. 1567
Romam relatum est, superiore Quadragesima in collegiis Germaniae superioris con-
fessionum per sacerdotes exceptarum numerum singulariter magnum fuisse (437).

Eadem Quadragesima Monachii per Socios plurimi haeretici ad catholicam
fidem reducti sunt (439). In collegio dilingano Venerandus Gabler, medicinae in
universitate tubingana professor, ad ecclesiam rediit, motus, ut ferunt, non solum
exemplo comitis Helfensteinii, sed etiam tristi morte Petri Pauli Vergerii‚ qui ex
episcopo et nuntio apostolico minister lutheranus evaserat (786—790). Herbipoli
autem Ganisii contiones quadragesimales a. 1567 audivisse eisque, ut ad ecclesiam
magis magisque accederet, permotus esse videtur Laurentius Albertus sive Albrecht,
ex parentibus protestantibus ortus, qui postea germanicae linguae praecepta omnium
primus libro tradidit; exeunte a. 1567 vel ineunte 1568 Herbipoli in ecclesiam
catholicam receptus est (702). Canisius ipse narrat, se a. 1565 in peregrinatione
rhenana et westphalica. etiam ab adversariis „non gravatim“ auditum esse, cum rationem
fidei catholicae redderet (181). 111 ipsa urbe romana Canisium cum protestantibus
congredi necesse fuit; quae res omnes eius biographos latuit. Versabatur Canisius
in Societatis comitiis generalibus, cum in aedes sacrae Inquisitionis inducti et custo—
diae, levissimae tamen, traditi sunt duo iuvenes germani, iuris studiosi. protestantes,
alter obscuri nominis, alter satis clari3 erat hic Philippus, filius loachimi Camerarii,
litterarum latinarum et graecarum in universitate lipsiensi professoris, qui ex prae·
cipuis Germaniae praeceptoribus hominibusque litteratis erat (743). Id agebatur.
ut duo illi ad errores abiurandos permoverentur. Huius rei gratia cardinales in-
quisitores Canisium arcessiverunt (751). Egit ille primum cum Philippo Camerario

