Mon. 724 sive dn. (28). 15.—20.1unii 1567. 637

gillatim recitata sunt. Hoc loco haec tantum noto¹: De Bulla Coenae edicitur (P. 2.
c. 7): „Serio decernimus, ut Parochi et Confessarii omnes eandem Bullam non solum
ad manum habeant, ac ponderent3 verum etiam ut Parochi eam quotannis in sua
quisque Parochia, publicent, et exponant“ (Hartzhesm-Seholl l. c. 175). Iisdem pa-
rochis et confessariis praecipitur, ut. praeter alios libros, P. Ioannis dc Polanco S. J.
„Directorium“ (de quo Can. I 450⁵) habeant (l. c.). Ludimagistri singuli iubentur
(id quod antea quoque a cardinali constitutum erat) professionem fidei tridentinam
emittere. Omnes dioecesis augustanae clerici et laici vetantur ad gymnasia hae-
reticorum vel ipsi proficisci vel alios studiorum causa mittere; „qui secus fecerit,
eum nos graviter et severe puniemus⁸⁶ (P. 3, c. 22, l. c. 201). Constituit cardinalis,
ut ad seminarium clericorum Dilingae ex praescripto concilii tridentini instituendum
quotannis singulorum reddituum ecclesiasticorum pars vicesima contribuatur (P. 3.
c. 23; l. c. 202); in „declaratione“ tamen decreto addita se „minore etiam portione
contentum fore“ affirmat (l. c. 205).

In synodi actis, quae quidem adhuc exstare noverim, „hypocaustum“ quidem
Canisii‚ non vero ipse Canisius nominatim memoratur. Attamen tum ex litteris
supra positis (V. supra p. 451 460 482 etc.), tum ex Flandri relatione, quam modo
vulgavi (supra p. 635), turn ex epistula cardinalis Truchsess, quam proxime proferam
(infra p. 638), colligitur, ipsum in synodo unum ex cardinalis consiliariis fuisse.
Cum his autem cardinalem de rebus synodi in „bibliotheca uete1·i“ „deliberationem
habuisse“ semel atque iterum in Actis narratur; ita deliberavit d. 17. Iunii post
prandium (1. c. f. 14a); 18. Iunii sac-ro per cardinalem in aula maiore coram con·
gregatis facto „Reuerendissima et Jllustrissima Dominatio cum suis Consiliarijs iuit
ad hypocaustum bibliothecae veteris pro deliberatione responsorum dandorum om-
nibus Classibus praedictis reliquis omnibus ad synodum vocatis in suis sedilibus
manentibus“ (l. c. f. 14³³). De quibus responsis hoc noto: Cum abbates praepositique
regulares scripto affirmassent, se synodi decreta salvis suis privilegiis admittere
(l. c. f. 11³). cardinalis hanc condicionem non admisit; nam pontificem et patres
concilii tridentini „coactos esse‘ ea privilegia imminuere, „ad tollendos abusus mul-
tos, qui ex huiusmodi exemptionibus sequuti sunt hactenus, nec illis solis minuit
priuilegia, verum etiam ipsis Cardinalibus, Archiepiscopis‚ Episcopis“ etc. (l. c. f. 17³).
Die 19. Iunii cardinalis sacro eadem ratione, ut pridie eius diei, facto ivit in biblio-
thecam veterem „cum consiliarijs et notarijs“ ibique aliquot congregatorum ordinibus
respondit (l. c. f. 17b—18³); postea „venit ad Synodum et corani omnibus . . . re-
sponsum dedit Decanis et Camerarijs ruralibus, solenni quadam et germanica lingua
locutione vtens. Et primum de concubinatu grauiter illos reprehendens . . . dixit,
decreta sua synodalia, Concilij Tridentini Decretis conformia esse, nec causam ali-
quam subesse, quare ipsi se decretis Concilij Tridentini subijcere recusent. Cum
et ipsi quoque Cardinales, Archiepiscopi, Episcopi, in omnibus regnis Catholicis,
maxime vero Hispania et Jtalia reformationem secundum Decreta Concilij Tridentini
pati cogantur. Sed et ipse quoque Sanctissimus Dominus noste1·2, pro suo erga
ecclesiam Catholicam amore, reformandique eam desiderio non respiciens ad bona
aliqua temporalia, libere, libenterque ea quae in concilio Tridentino, circa dispensa-
tiones, indulta, collationes beneficiorum et alia similia constituta sunt, obseruat‚ ex
quo eius redditus, quos singulis annis percipere solebat, valde diminuti sunt“ ; deinde
pauca alia addidit. „His peractis, ingressus est denuo Reuerendissimus Dominus
Cardinalis cum consiliarijs et notarijs in bibliothecam Collegij, et Reuerendissima
sua Dominatio deliberauit super grauaminibus a Dominis Abbatibus et alijs . . .
propositis“ (l. c. f. 18). „A prandio, hora secunda, ad pulsum campanae, more solito
synodo congregata, . . . Cardinale curn Consiliarijs in loco Bibliothecae Veteris

¹ Salutationis angelicae pars postrema ita ponitur (P. I, c. 9): „Sancta Maria,
Mater Dei, ora pro nobis miseris peccatoribus, Amen* „Heilige Maria, Mutter
Gottes, bitt fiir uns arme Siinder. Amen‘ (Hartzlaeeim-Scholl l. c. 161).

² S. Pius V.

