790 Mon. 852 sive litt. (1 ). 1562—1566.

haeresin et ipse in sacello nostro Dilingano abiurauit 1. Datum
Augustae 12. Calend: Julij Anni 1.5.6.7.

Ex ipsis hisce litteris intellegitur, eas ab aliquo ex Sociis dilinganis conscriptas
esse; et cum in „Collectaneo“ dicatur, „quendam Doctorem Dilingensem“ earum
auctorem esse, eas aut a P. Alphonso Pisano, aut a P. Thoma Gallo, aut a Ρ. Theo-
dorico Canisio datas esse censeo; neque enim alii erant.

Notatu digna sunt, quae in his litteris referuntur de morte Petri Pauli Vergerii,
Tubingae 4. Octobris 1565 exstincti. Quae cum in Suria? Commentario anno 1568
excuso (l. c.) iisdem fere verbis narrentur, in eodem Commentario opera Michaelis
ab Isselt „recens ab anno M. D. LXX. aucto, et ad annum M. D. LXXXVI. perduct&
(Coloniae 1586, p. 733) non solum repetuntur, sed his verbis amplificantur: „Sane
aiunt viri graues, hunc apostatam Vergerium sub mortem teterrimos exhalasse
foetores, ac bouis instar horrendos edidisse boatus:et alia quaedam, quae spero
quandoque certius prodituros eos. qui morienti adfuere. Mihi necdum licuit onmia
exacte cognosce1·e.“ Eiusmodi quidem res singillatim credi debere vel credi posse
(nisi forte certissime probentur) negarim, idque ex rationibus, quas iam protuli alio
loco (Can. IV 605). Sed Vergerium ex episcopo et apostolico nuntio hostem capi-
talem et calumniatorem saevum ecclesiae catholicae effectum, quem illiberali mente
fuisse nunc etiam protestantes fatentur (v. Can. Ill 809), tristi miseraque morte
perisse:hoc facile credi potest, cum Gablerus vir doctus et probus id se coram
vidisse et audisse testetur.

Tum ipse Udalricus IV. († 17. Ianuarii 1570) tum eius filii et nepotes in catho-
licae religionis studio perseverarunt; cum autem ea familia a. 1627 in Rudolfo VI.
exstincta esset, maiorem comitatus partem comites Fi'irstenbergii, reliquam principes
Bavariae nacti sunt, atque ita regio wisensteigensis inter medios protestantes usque
adhuc insula quaedam mansit catholica (Kerler l. c. 153—156. Matth. Raderus S. J„
Bavaria pia, Monachii 1628, 138—140. Buttmann l. c. [supra p. 454] 115¹ 124).

Wisensteigenses beneficii a Canisio accepti gratam memoriam declararunt
exeunte a. 1897, trecentesimum diem mortis eius sollemniter celebrantes. Annis 1903
et 1904 Deggingae in sacra aede „Ave Maria“ (v. supra p. 783³) Canisii memoria
et altari, in quo grandis eius statua apparet, et pictura duobus inusta vitris honorata
est3 quae monumenta piorum quorundam liberalitate Canisio sunt posita.

K. ,
ΜθΝῊΜΕΝΤΑ LITTERARIA CANISII.

852 sive litt. (Ι). 1562-1566.

Ex Cod. „XV. A* f. 192b—193b.

P. Natalis visitator Socios monet, ut in Germania Cane'sz'a' catechismos et «ῖη
scholis, et in ecclesiis explicent.

P. Hieronymus Natalis institutionem quandam „de exercitiis lite-
ariis“ in scholis Societatis faciendis dedit, cum in Germania superiore
Societatis visitatorem vel secundo (1562—1563) vel tertio (1566)
ageret; exstat enim huius institutionis exemplum in Germania su-
periore scriptum, quod P. Theodoricus Canisius emendavit: ac Natalis
ipse in eius margine aliqua notavit. Postea (1567—1577) Natalis
eandem institutionem sive instructionem recognovit et emendavit (Epp.
Nadal IV x—x1); quam ita emendatam typis exscripserunt Pczclztler

¹ Fridericus Helmstein‘? Vide supra p. 781 et cf. Rc'iss l. c. II 516—521.

