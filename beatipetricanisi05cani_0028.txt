XXII ΙΙ. Prooemium voluminis quinti.

Alio quoque incommodo his annis ecclesia germanica magnam partem levata
est3 studium illud dico calicis sacri populo praebendi. Salisburgensibus eam
libertatem detrimentum attulisse archiepiscopus cardinali Truchsess dixit (75).
canisio cardinalis Hosius ex Varmia scripsit: Concessionem illam nihil prodesse;
sibi molestias ex ea parari (138). Quare mirum non est electores ecclesiasticos
calicis permittendi potestate a Pio IV. sibi facta uti noluisse (75). In epistulis, quae
de rebus Bavariae sunt, calix vix uno verbo commemoratur.

Synodorum institutum eodem tempore coeptum est ex concilii tridentini
praescripto in usum reduci. Cardinalem Truchsess in synodo augustana, quae Dilin-
gam congregata est, tum praeparanda, turn celebranda Canisius multo labore adiuvit
(8 492 497); de catechismo tradendo, verbo Dei explicando, sacramentis admini-
strandis multa salubriter sancita sunt; morum reformatio ex decretis tridentinis in-
stituta; inprimis concubinatus vitium proscriptum; parochi reliquique confessarii
Bullam Coenae, qua censurae ecclesiasticae et peccatorum reservationes comprehen-
debantur, legere et expendere, parochi etiam eandem singulis annis populo explanare
iussi sunt: cardinalis excommunicationis poena proposita interdixit, ne quis libros
prohibitos legeret vel secum retineret, nisi praepositi sui licentiam impetrasset (635).
Idem cardinalis S. Francisco Borgiae scripsit, prosperum synodi successum potissimum,
quantum ad humana subsidia attineret, Petri Canisii et Alphonsi Pisani sacerdotum
Societatis prudentiae ac diligentiae attribuendum esse (638). Constantiensis quoque
cardinalis synodum praeparabat (451 528).

Pius IV. fidei professionem a concilio tridentino praescriptam et a se
certa formula expressam ab omnibus emitti iusserat, qui in universitatibus vel
docerent vel rectores decanive eligerentur vel ad gradus academicos promoverentur.
Haec fidei professio tridentina in universitatem dilinganam facili negotio a. 1565
inducta est; Dilinga enim cardinali 'l'ruchsess et in sacris et in civilibus rebus
subiecta erat, universitatem Societas regebat (37). Ab universitate coloniensi
Pius IV. eandem professionem a. 1566 ineunte tum per Breve apostolicum (645),
tum per Canisium nuntium petiit (682); Canisius ad curiam referre potuit, facultates
theologiae et artium statim illam suis iniunxisse; reliquas facultates eiusdem in-
iungendae spem fecisse (171). Diu vero in universitate ingolstadiensi ea de re in-
standum erat (37 493); duo illi Socii, qui philosophiam docebant, discipulos ad
professionem fidei privatim ante promotionem faciendam adduxerunt (524); S. Fran·
ciscus Borgias praepositus generalis per litteras Pfistero canonico frisingensi, Alberti
ducis gratia florenti, negotium illud commendavit (483); neque tamen ante a. 1568
conatui prospere successit.

Romam in collegium germanicum Sociis, inprimis Canisio, iuvantibus
venerunt complures iuvenes, qui postea in Germania de religione insigniter sunt
meriti: Andreas lerinus in episcopali sede vratislaviensi positus plurimum pro Silesia
ad fidei catholicae puritatem reducenda praestitit. Petrus Damiani in dioecesi
treverensi, maxime in terra limburgensi, egregiam operam ecclesiae navavit (328).
Eandem libris editis defenderunt Philippus Doberainer (2) et Iacobus Rabus ulmensis,
Ludovici Rabi ministri lutherani filius, Dilingae per Societatis homines in ecclesiam
receptus (829). His „alumnis‘ accedebant praeclari aliqui „convictores“, qui suis
expensis in collegio vivebant neque ad ecclesiasticum vitae genus suscipiendum
adigebantur; ut Philippus Eduardus Fugger augustanus, qui postea litteratorum
maecenas fuit et mathematicarum artium magnam sibi comparavit peritiam (5).
Iam aliquot annis ante in collegium missus erat Octavianus Philippi frater; atque
hic — id quod novum est — ipsis hisce annis, cum litteras et pietatem haud
segniter coluisset (3 42 535), Societatem ingrediendi spem Ursulae matri praebuit
(274); exspectandum adulescentisque animum diutius tentandum esse Socii censue-
runt (292), idque recte; nam post aliquod tempus is animum mutavit (386);
attamen Augustae postea supremam rei publicae dignitatem adeptus est et So-
cietati una cum Philippo fratre gratiam largiter rettulit, amplo collegio Augustae
fundato.

