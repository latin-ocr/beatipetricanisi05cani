XL Il. Prooemium voluminis quinti.

sed ultro confitemur, quod superioribus annis multi et magni homines fuerunt in ¹
ecclesia qui‘ in indulgentiis „quaesiverunt commodum et turpem avaritiam promo-
verunt et- propt-erea peccarunt graviter in Deum, cuius dona vendiderunt, obscu-
rarunt et contemptibilia reddiderunt apud vulgus“ (572). Eodem tempore quadra-
gesimali in templo monialium Dominicanarum ad feminas nobiles, quae ad aulam
imperatricis pertinebant, dicens, primum quidem reprehendit protestantes sola fide
fretos3 deinde autem horum similes esse dixit catholicos „externam speciem osten-
dentes, haerentes tantuin in caeremoniis et consuetudine frigida“, et religiosos non
studentes „servare vota et Christo vivere ac servire toto corde, sed confidentes
interim in suo ordine, habitu, privilegiis, statutis“ (571). Propinquos Canisius sacra
quoque caritate prosequebatur. Scire avebat, quantum Iacobus nepos in litterarum
studiis profecisset (334); ac 011111 1110 in universitatem parisiensem migraturus esset,
Canisius eius matrem accurate docuit, qua ratione effici posset, ut Parisiis nummis
ad victum necessariis instructus esset neque tamen pecuniam profundere posset (447).
WVendelinam sororem mariti et filiae morte afflictam per epistulas solatur (331);
suadet ei, ut alteris nuptiis abstineat (333), et ut singulis hebdomadis -— pietate illo
tempore parum usitata — sacram eucharistiam sumat (446); non esse medicinam
meliorem nec certius solatium quam sacram communionem (446). Hoc quoque
Canisius fratribus, sororibus, sororum maritis diligenter commendabat, ut pauperibus
stipem suppeditarent (334). Cum Wisensteigae esset, accepit, in oppidi custodia
publica duas servari strigas (Hexen) lutheranas, easque capitis vel iam damnatas
vel proxime damnandasj. Lutheranorum autem ministros nullam eis iuvandis operam
dare, sed miserrimas mulieres desertas esse pati; accessit ipse, eas ad fidem catho-
licam instituit, in ecclesiam recepit, omnium peccatorum absolutione donavit (317).
Apud sedern apostolicam Canisius semper Germanorum suorum fidum se praestabat
patronum3 hoc multis iam probavi factis; ita etiam cardinalem Amulium urget, ut
confirmato archiepiscopo treverensi facultatem provideat. qua is quolibet loco per
quosvis episcopos consecrari possit episcopus (134); confirmato episcopo osnaburgensi
per eundem cardinalem hoc impetrare studet, ut ob episcoporum paucitatem unus
episcopus duobus abbatibus astantibus ipsum consecrare possit (581) ε curiam romanam
rogat, ut in „taxa pallii“, quam vocant, a novo archiepiscopo coloniensi exigenda
memores sint magni aeris alieni, quo archidioecesis illa prematur (174); Socios
romanos identidem rogat, ut opem ferant reipublicae coloniensi „indultum tertiae
gratiae“ in universitatis suae gratiam ad 12 annos a sede apostolica petenti (172
222 257). Quanta caritate Canisius Sociorum non solum animos, sed etiam corpora
curabat! Cum duo illi sacerdotes germani, quos supra dixi, in Italiam arcessiti
essent, ut in aulis ferrariensi et florentina sacris operarentur, Canisius S. Franciscum
Borgiam praepositum generalem monuit, Germanos oleum, quo Itali cibos condire
solerent, ferre non posse (120). Societatis congregationen generalem rogavit, videret,
ne Societatis iuvenes studiorum causa Romam missi in scribendo nimii essent3 ita
enim eorum valetudinem detrimentum passuram esse (79); petiit etiam, ut qui
Roma in Germaniam mittendi essent, honestius vestirentur (79). Cum per Spiram
transiens P. Lambertum Auer binas eodem die contiones habere audivisset, hortabatur
eum, ut in posterum semel tantum diceret; neque enim plus eius vires ferre (188).

5. Anno 1566 Henricus Pantaleon theologus zwinglianus et medicus basileensis
in „Prosopographia Heroum totius Germaniae“ Basileae edita Canisium in virorum
illustrium Germaniae numero recensuit eiusque ingenium, facundiam, auctoritatem
laudibus extulit (850). Maius est, quod (ut ex hoc prooemio satis patet) hisce annis
studiosissimi fidei catholicae propugnatores, ut Sanctus Franciscus Borgias, Amulius,
Commendonus, Hosius, Truchsess cardinales, Ferdinandus Il. archidux et venerabilis
Magdalena eius soror, Eckius cancellarius Canisium magni aestimabant, atque ipsi
etiam huius temporis pontifices, Pius IV et fortissimus ille ecclesiae defensor Sanctus
Pius V, eius consilia exquirebant et gravibus in rebus eius opera utebantur.

