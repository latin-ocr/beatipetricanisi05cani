674 Mon. 748 sive germ. l. (23). Initio m. Ian. a. 1566.

Ita quidem Hamelmannus. At is valde dubius est testis. Hamelmannus, cum
sacerdotium suscepisset, ad protestantium castra transiit et bis uxorem duxit; homo
litigiosus, cuius calamus ne ipsis quidem protestantium ministris (ut Alberto Harden-
bergio et Christophoro Pezelio), cum ab ipso dissentiebant, parcebat (Leuekfeld, Hi-
storia Hamelmanni [cf. supra p. 672¹] 122—123). Praeterea constat, eum in historiis
scribendis admodum credulum, parum criticum fuisse: C. A. Cornelius de illa
„Historiae ecclesiasticae de renato Evangelio“ parte, qua de Anabaptistis mona-
steriensibus agitur: „Hamelmann ist ein historischer Sammler, und besitzt weder
Forschungstrieb noch Fahigkeit genug, um Begebenheiten und Zustande in ihrem
Zusammenhang aufzufassen. Er arbeitet flfichtig Auch fehlt es ihm so ganz
an aller Kritik“ (Die Geschichtsquellen des Bisthums Munster II, Munster 1853,
xxxlv). Item Franz X. von Weyele de tota illa Hamelmanni „Historia ecclesiastica
renati Evangelii per westfaliam“: „Die Brauchbarkeit und Glaubwiirdigkeit dieser
sciner Aufzeichnungen leidet ofters durch seine Kritiklosigkeit, Fluchtigkeit und
durch die triibende Einwirkung seines iiberspannten Lutherthums“ (Geschichte der
deutschen Historiographie seit dem Auftreten des Humanismus, Miinchen und
Leipzig 1885, 419). Et Hennaeus Detmer, qui novae editionis operum hamelmanni-
corum primum fasciculum curavit, paulo quidem pluris ea facere videtum attamen
concedit, complura in iis errata (,‚manche Irrtiimer⁴⁴> comparere, neque diffitetur,
Hamelmannum, cum de rebus religionis ageretur, cupidius nonnunquam scripsisse
(„nicht immer frei von Leidenschaft geblieben“); Carolus Hosius autem, qui secun-
dum fasciculum vulgavit, historicum illum fontem vitio non vacare („nicht ein-
wandfrei“) fatetur (Ver'offentlichungen der Historischen Kommission fur lVestfalen.
Hermann Hamelmanns Geschichtliche Werke. Kritisch neu heransgegeben von
Dr Heinrich Detmer. Band Ι, Hest l, Miinster i. W. 1902, ⁷,Zur Einfuln·11ng“; Heft 2,
Miinster i. W. 1905, v).

Maxime Hamelmanno diffidendum est, cum is de romano pontifice vel de
Iesuitis scribit. Exemplo potest esse ipse, quem posui, locus: Pio IV. notam
inurit mortis „ex turpi concubitu* contractae; insignis sane calumnia, quam repe-
tere nunc nemo ausit. Facta denique quaedam eaque optime testata - singillatim
a me paulo infra (mon. 749) proferentur — prohibent, ne, quae Hamelmannus de
hoc Canisii curn duce congressu scribit, credantur.

Dubium esse non potest, quin Canisius Guilielmo duci litteras Pii IV. tradere
iussus sit, easque illis similes, quas pontifex ad episcopos monasteriensem, pader-
bornensem, alios dedit (supra p. 149 152 640—646); authenticum quoque decretorum
tridentinorum exemplum duci destinatum est. Quod autem Hamelmannus scribit,
ducem litteris illis admonitum esse, ut ea decreta „per Canisium confirmari et stabi-
liri curaret in suis Ecclesiis: Atque si qui contrarium sentirent, ut eos cum Canisio
in disputationem committeret‘: Neutrum mihi persuadere possum; narn ad illud
efficiendum aliquot mensibus opus erat; Canisium vero ad suos redire et comitiis
imperii interesse oportebat; disputando autem apud haereticos nihil effici rerum
experientia multiplex et curiam romanam et Canisium docuerat; quamquam si pro
„disputatione“ posueris „institutionem“ vel „instructionem“‚ id a pontifice diei po-
tuisse concesserim.

Atque liae quidem litterae morte Pii IV. fere irritae factae erant: fieri tamen
poterat, ut a Canisio, si non duci, saltem ipsius traderentur cancellario quasi pri-
vatim legendae. Neque credi potest, Canisium sollemni illa ad ducem oratione
petivisse, ut communio utriusque speciei prorsus aboleretur. Nam Pius IV. aliquot
mensibus ante archiepiscopis episcopisque coloniensi, treverensi, varmiensi‚ aliis
potestatem fecerat sacri calicis certis cum condicionibus concedendi (v, Can. IV 575);
petierit igitur Canisius a duce, ut videret, ne utraque species aliter ministraretur
quam iis condicionibus servatis. Itaque etiam valde incertum est, num Guilielmus
de utraque specie, de comitiis imperii, de disputationibus ita responderit, ut historicus
ille eum respondisse asserit; Hamelmannus sane, ut ipse fassus est (v. supra p. 673)
m ea narratione id spectabat, „ut certum esset Principem non favere papatui“.

