654 Mon. 740 sive germ. 1. (15). Exeunte m. Nov. 1565.

Noviomagum profectum esse; revera Canisius, cum multos annos Noviomago ab·
fuisset neque post a. 1565 unquam eodem venturus esset, ipso mane diei 22. No-
vembris 1565 Colonia Noviomagum profectus est (vide supra p. 650); attamen id
tempus iam inde a multis annis cognosci poterat ex Francisct Sacc-hini S. J. „De
vita et rebus gestis P. Petri Canisii Commentariis‘ Ingolstadii a. 1616 vulgatis,
p. 220—221. Poterat certe Canisius in ea peregrinatione, Xanto Cliviam versus
eundo, per Arborem Marianam transire: neque tamen in ullo eiusdem temporis
monumento id testatum invenio. Ceterum meum non est, definire, utrum Holsteinius
recte crediderit necne Weyero narranti: Canisium plurimas daemonum myriades
sibi visas esse affirmasse. Haec tantum, quae mihi obiter rem consideranti occurre-
runt, noto: Per sanctum Ubaldum († 1160), Canonicum regularem S. Augustini et
episcopum eugubinum (Gubbio), unam quandam mulierem 400 000 daemonum „in-
sessione⁴‘ quattuor diebus liberatam esse tradiderunt (Acta Sanctorum Maii III,
Antverpiae 1680, 646). Historias hominum per daemones vexatorum (sive verae
illae sint, sive falsae) pervolutantibus nullum genus hominum saepius occurrit, quam
viri feminaeque religiosae (cf. J. v. Θῦν-νας, Die christliche Mystik 1V1, Regens-
burg 1842, 18—22). singularem autem quandam famam daemonologicam, si ita dicere
licet, saeculo XVI. nactum est monasterium Arboris Marianae¹: Refert Ρ. Ioannes
Sotier monasterii historicus, Julianam Damertz embricensem a. 1511 monasterio ex-
ceptam, ipso probationis tempore, antequam vota religiosa emisisset, deprehensam
esse veneficam ac sacris diabolicis initiatam, itaque domo esse eiectam, aliquot
vero ex virginibus illis sacris ab ea fascinatas esse: lta ille in Historiae *exemplo
manu scripto, quod exstat Arbore Mariana in archivo parochiali („Marienboom“ etc.
f. 29b12). Juliana deinde magiae nomine condemnata et Dinclagae (Dinklage) in
magna turri inclusa est (Die Chroniken der deutschen Stadte XX, Leipzig 1887, 403).
Atque Ioannes Wierus (Weyer) Guilielmi ducis cliviensis medicus ille, qui veneficas
iustius et clementius tractandas esse fere primus pronuntiavit, de „daemoniacis“
illis virginibus birgittinis, quas modo dixi, haec refert: ⁷,Miris modis diuexabantur,
plerunque exilientes, nonnunquam balatum uocesque elidentes h01·rendas; urgebantur
interdum ex designatis in templo sedibus, ubi et capitis uelamen quandoque ab·
ripiebatur: fauces his etiam, ne cibum admitterent, nonnunquam praecludebantur.
Perstitit uaria et dira ea calamitas in plerisque ad decennium.“ Idem Wierns in
eodem libro -— anno 1563 eum edidit — affirmat, sibi, quid iam de virginibus illis
„a daemonio exercitis“ esset, per litteras sciscitato, ex ipso monasterio Arboris
Marianae a religiosarum feminarum aliqua sic fere responsum esse: ,Duas adhuc
ex illis superesse octogenarias propemodum, a quibus saepius audiuisset, ne magno
quidem se uelle graui illa caruisse calamitate, ex Dei uoluntate nata, quod inde
peculiare gratiae diuinae donum et illuminationem se consequutas sensissent, nec
secus earum testari uitam“ (De praestigiis Daenmnum, et incantationibus, ac uene-
ficijs, Libri V„ Basileae 1563, 295-296 417—418). Poterant sane Arboris Marianae
monachi et sacrae virgines in iis calamitatibus solacium capere ex dicto illo Sancti
Antonii Abbatis, quod in versione Evagrii tunc usitatissima sic habet: Daemonibus
„hostile contra omnes Christianos, maxime vero contra monachos, odium est“
(Miyne, Ρ. gr. XXVI 877); poterant se consolari vitis Sanctorum, ut S. Petri
Coelestini, in qua narratur, monasterii magellani sanctissime ab eo instituti com-
plures fratres „saepe vidisse turbas daemonum, in silva circa hunc locum rugien-
tium, volentiumque sed non valentium introire“ (Acta Sanctorum Maii IV, Ant-
verpiae 1685, 488); poterat denique etiam Deus efficere, ut Canisius vir sanctissimus,
specie daemonum visa, eos consolaretur.

 

¹ De hoc monasterio v. etiam Rob. Scholten, Zur Geschichte des Birgitten-
Klosters in Marienbaum, in „Niederrheinischer Geschichts- und Altertumsfreund“,
3. Jahrg„ Cleve 1905, 1-30, et J. A. F. Kronenbmy C. SS. R„ Maria's Heerlijk-
heid in Nederland ΙΙΙ, Amsterdam 1905, 479—481.

