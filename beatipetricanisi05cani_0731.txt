Mon. 730 sive germ. I. (5). 19. Sept. 1565. 643

„G. Ep. VHI‘* f. 96³). Ipsi autem archiepiscopo id attulisse omnino videtur. Nam
Moguntia 16. Novembris 1565 Confluentes profectus, ibidem cum archiepiscopo treve-
rensi egit (v, supra p. 127 134). Coloniam autern venit 21. Novembris (v. infra p. 650);
unde colligere licet, eum Confluentibus apud archiepiscopum aliquot diebus sub-
sidisse. Atque ita etiam intelleguntur, quae P. Antonius Vinck S. J. Aschaffenburgo
29. Novembris 1565 ad Borgiam rettulit: Se cum Canisio Moguntiae fuisse, neque
tamen ad archiepiscopum treverensem se cum eo ire potuisse: nam sibi Aschaffen-
burgum eundum fuisse (vide infra p. 649). Atque ex ipsa arce Ehrenbreitstein
urbi confluentinae coniuncta loannes archiepiscopus m. Maio 1565 litteras dederat,
quibus collegio Societatis treverensi (a. 1560 a se incohato) monasterium S. Barbarae
attribuebat¹ sive, ut dici solet, „incorporabat“ (ex apogr. eiusdem fere temp.;
Cod. colon. „Litt. Epistt. var.“ f. 171. Hansen l. c. 510 ¹).

Satis verisimile est, Canisium archiepiscopo etiam exemplum authenticum de-
cretorum tridentinorum Romae excusorum tradidisse; vide supra p. 150 152. Atque
etiam admodum probabile est, praeter Breve, quod modo posui, eidem archiepiscopo
per Canisium etiam allatum esse alterum illud Breve, cuius commentarium vel
apographum, die 25. Octobris 1564 ascripto, adhuc exstat Romae in „registr-o*
Pii IV.; quod enim litteris apostolicis ad episcopos monasteriensem et paderbor-
nensem datis accidisse constat, illis quoque accidisse dixeris: Cum primum Roma
in Germaniam mitterentur, interceptae sunt: quare Pius IV. eas iterum scribi et
per Canisium episcopis afferri iussit (vide supra p. 150 152). En litterae loanni von
der Leyen (,‚Ioanni Archiepiscopo Treverensi“) destinatae: „Venerabilis frater, sa·
lutem etc. Sacri tridentini concilii decretis auctoritate apostolica confirmatis, cuius
confirmationis nostrae literasa ad omnium Christi fidelium notitiam editas divulgari
et extare voluimus, oportet iam quae tam pie ac tam provide ad reprimendas extir—
pandasque haereses et ad tollendos abusus statuta fuerunt, ubique debita reverentia
suscipi sanctissimeque servarib. Hoc enim est illud summum extremumque re-
medium, quod tam diu bonorum omnium votis ade sananda gravissimad ecclesiae
vulnera expetitum fuit. Id autem frustra tot patrum studio et diligentia tantisque
ete tam diuturnis curis ac laboribus comparatum fuisset nisi fideliter, sedulo ac
diligenter ab omnibus, quorum id munus ac officium est, decreta tam sancta et tam
utilia ad effectum adducerentur. ltaque mittendum duximus ad te et caeteros Ger—
maniae praelatos exemplar authenticum ipsorum decretorum in hac alma urbe iussu
nostro impressorum una cum exemplis literarum quas super eis edidimus ², hortantes
fraternitatem tuam et sub obtestatione divini iudicii monentes, ut tum divini honoris
tum animarum salutis causa, pro sedis quoque apostolicae et sacrae synodi reve-
rentia ea et exequaris ipse ac diligenter observes, et a suffraganeis tuis⁸ cures sus-
cipienda atque servanda; sicut te pro officio ac loco in quo constitutus es et pro
insigni tua virtute atque prudentia facturum esse confidimus. Quia vero dilecto
etiam filio nostro Carolo tituli sancti Apollinaris presbytero cardinali a Lotharingia
vocato sedis apostolicae legato mandavimus ut eiusdem concilii decreta omnibus in
civitatibus et locis, non solum provinciae sed etiam legationis suae ⁴, suscipienda,

a) literae libr. b) servari servari libr. c) et commentarium antiquum. d) gravissimae
comm. e) in comm.

 

¹ Honckeim has litteras ex exemplo, cui tempus ascriptum non erat, vulgavit
et a. 1562 datas esse iudicavit (l. c. 11 880).

² Bullam dicere videtur Romae 26. Ianuarii 1564 datam, qua concilium sollem-
niter confirmabat, ac fortasse alias quasdam litteras apostolicaS, quibus professionem
fidei tridentinam praescribebat, tempus decretis observandis constituebat, privilegia
iis contraria revocabat etc.; quas vide in Bullario Romano Vll 244—246 523-527
299—300 277—279 etc.

³ De his vide supra p. 135¹.

⁴ Carolus cardinalis Guisius, archiepiscopus rhemensis (Rheims) et sedis apo-
stolicae per Galliam legatus, m. Novembri et Decembri a. 1564 Rhemis synodum

41*

