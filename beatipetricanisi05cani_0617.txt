Augusta Vind. 26. Iulii 1567. 529

Jn Collegijs nostris communis haec est Rectorum querela, Ministros
deesse sibi, atque idcirco grauiter sane laborant, praesertim Dilingae,
Monachij. Oeniponti. Ego uero quos illis adiutores uel Ministros
praebeam, inuenire non possum. Video interim et doleo Rectores supra
uires laborare et graue hoc munus moleste ferre. Deum precor, ut
necessariam illis tribuat consolationem.

Commendamus nos et Prouinciam omnem sacrificijs et precibus
Paternitatis tuae ac fratrum aliorum. Nunc recta Oenipontum pro-
ficiscor, ut initium fiat Visitationis in hac Prouincia, iturus deinde
Monachium et Jngolstadium. Dominus nobiscum.

Mitti ad nos cupimus Bullam Pontificis editam, ut audimus, circa
contractum ut quinque pro centum accipi possintl. Priora illa scripta,
quae in hanc rem nobis missa fuerunt, consolationem nostris attule-
runt, etsi ne sic quidem omni scrupulo liberantur, praesertim Augustae 2.
Dominus nobiscum, quem pro Fuggerica Familia iuuanda cupimus in-
uocari. Augustae 26 Julij 1567.

Si quando uisum esset .P. T. vt ad praesulem aliquem ego mit-
terer, sicut nuper ad Reuerendissimum Argentinensem3 missus fui,
operae pretium fore putarim, vt literae quas uocant, credentiales,
non deessent, praesertim ad suspiciones quorundam praescindendas in

Germania et aulis Principum.
Seruus indignus Pet. Canisius.

Pro uenturis ad nos fratribus pecuniam expendent haeredes Bal-
tasari Olgiati4‚ si eam P. Polancus exigat. Sic enim Velseri nobis
promiserunt.

Circa nostros,‚ qui ab Episcopis ordinari possent, nisi S. D. N.
prohibitio recens ad nos missa impediret 5, uisum est mihi et consul-
toribus meis 6, in hoc toto negotio, quod grauissimum esse iudicamus,
tria posse considerari.

Primum quod ad prouintiae nostrae Clericos ordinandos attinet:
et hos quidem ab aliquo Episcopo Germanico, praesertim uero a Car-
dinale Augustam, si P. T. permittat, sic ordinari posse, ut nostris
de hoc nihil conscijs, Ordinator tacite nobis promittat de sua mensa
uel necessaria sustentatione illorum, qui post ordinationem a Societate
nostra fortasse aliquando ex graui causa dimitterentur.

¹ Rumor hic falsus erat. Pius V. de censibus Bullam edidit 19. Ianuarii 1569
(Bullarezmz Romanum VII 736—739. Laderchms l. (τ. in a. 1569 n. 46).

2 Quaerebatur Augustae, num Fuggcris, Velseris, aliis hominibus divitibus et
industriis liceret 5⁴70 sumere. De „scriptis“ illis vidc supra p. 487.

³ Erasmum a Limburg.

⁴ De romanis hisce argentariis v. Can. IV 342¹ 412. Borysas *HoffaeQ Roma
27. Aprilis 1568: ,Li ogliati qui . . . ci sono amici et benefatt01i‘ (ex apogr. einsd.
temp.; „Gai-m. 67⁴ f. 135³).

⁵ De hac prohibitione vide supra p. 487-488.

⁰ PP. Theodorico Canisio et Alphonso Pisano, puto,

Braunsberger, Canisii Epistulae et Acta. V. 34

