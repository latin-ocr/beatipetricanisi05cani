Mon. 705 sive dil. (9). A d. 2. ad 4. Nov. 1565. 609

minus probarj didicisset, non inuite sententiam mutauit, et facile praeposito nostro
generali ¹, ut exemptio illa tolleretur persuasit ⁴2. Remanet- ergo suum Ordinario in
vniuersitatis studiosos ius, nec praeter iurisdictionem supradictam quicquam usurpabit
sibj minima haec Societas, quae augere non minuere Ordinariorum et Principum
authoritatem in suos subditos solet.

Alia querela proponitur circa adolescentes. quos inuitis parentibus et patronis
ad Societatem nostram pellicimus, et nescio ad quae remotiora loca nunquam patriae
profuturos amplius ablegamus. Nunquam quod equidem sciamus fact-um est, nec
imposterum Christo dante futurum, ut Societas nostra 11011 dico Ordinarij sed cuius-
uis alterius bonj virj alumnum inuito patrono ad se pertrahat, uel in suam congre-
gationem admittat. Alienum tamen a Christiana religione minime esse putamus,
ut si quis adolescens spiritu sancto afflatus, qui bonam indolem et in Dej seruitio
constantem animum prae se ferat, in religionem uel nostram, uel aliam quamuis
admittj cupiat, non is temere reijciatur, sed obuijs potius ulnis excipiatur, propter
ingentem, quae hodie cernitur, bonorum operariorum in Christi Ecclesia penuriam.
Et nisi religiosj alij non dico susciperent, sed promissis etiam uarijs et propositis
praemijs (omni tamen dolo et fraude cessante) iuuentutem inuitarent, quo pacto
cum multis putas ageretur? quot uacua relinquerentur pie fundata monasteria?
quantus passim cerneretur cultus diuinj neglectus? Nos tamen hanc ad religionem
inuitandi iuuenes rationem, quam in alijs religiosis non improbamus, sed piam et
sanctam ducimus, si sincera sit intentio, sequj non solemus, sed instinctum potius
Spiritus Sancti intrinsecum in iuuenum cordibus expectamus, quem cognitum absit
ut extinguamus³‚ ne forte et Deo repugnare⁴ uelle uideamur.... Quodsi
contingat ex istis in alias remotiores non nunquam mitti regiones, non id eo fine
fierj putandum est, ut illorum opera externis alijs potius quam germanicae nationi
inseruiat, sed eo potius consilio, ut abstractj ab uberibus⁵ et amicorum consuetudine,
rectius et in spiritu, et in literis instituantur, et cum omnj hominum genere rite
conuersarj, multosque in Domino iuuare discant: Simulatque autem bona tam spiritus
quam literarum iecerunt fundamenta in patriam, uel loca uicina remittj ilico solent.
ut quae multis annis apud exteros ipsi didicerunt, alios cum fructu et autoritate

¹ S. Francisco Borgiae.

² Cardinalis paulo post denuo consilium mutasse videtum neque enim exemptio
illa videtur esse sublata; vide, quae ex translationis litteris a. 1566 01 a. 1569 datis
posuerunt Pachtler, Ratio Studiorum I 357—358, et Speclzt l. c. 135—136. Ceterum
111 prioribus illis *litteris (quae Dilinga 20. Iulii 1566 datae suut) Otto Trnclzsess:
„Consentio“, inquit, „et peto a Sanctissimo Domino Nostro, et sede Apostolica. ut
dictum Collegium Societatis Delingae erectum una cum omnibus suis personis, censi-
bus, domibus, rebus, mobilibus, et immobilibus, secundum facultates, et priuilegia
quae habet a sede apostolica omnino, et perpetuo maneat exemptum ab ordinario,
et immediate summo Pontifici, et sedi Apostolicae subiectum perseueret, ita tamen
quod mihi Cardinali fundatori meisque in ecclesia Augustana successoribus, ecclesiae-
que Cathedralis eiusdem capitulo obseruantiam reuerentiam, et honorificentiam praestet.
et deferat, pro ut in alijs dioecesibus facere consueuerunt ..... Praeterea inter
me, et sepedictam Societatem conuenit ut tam collegium Societatis Jesu quam Sancti
Hieronymi, et tota Vniuersitas sub protectione mea ac successorum meorum in ec-
clesia Augustana, et Capituli Cathedralis ecclesiae maneat. . . . Caeterum si accideret
(quod absit) ut successores mei contra 11300 instrumenta et litteras apostolicas Col-
legium Societatis praedictae molestarent, et eius gubernationem impedirent, nec
sinerent iuxta suum institutum, et pacta mecum inita libere, et quiete procedere.
in tali casu uolo, et postulo tam collegium Societatis quam collegium Sancti Hiero—
nymi, quam totam Vniuersitatem Delinganam cum omnibus suis pertinentijs et at-
tinentijs soli sedi apostolicae per omnia manere subiectam“ (ex apogr. eod. temp.
scripto. „Germ Sup. Fund. 1“ f. 336³ 3402).

³ 1 Thess 5, 19. ⁴ Act 5, 39. ⁵ Cf. Is 28, 9.

Braunsberger‚ Canisii Epistulae ct Acta. V. 39

